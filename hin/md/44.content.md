# Study Notes (Biblica)

## License Information

**Study Notes (Biblica)** is based on and adapted from: _Biblica Study Notes_, [Biblica Inc.](https://www.biblica.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-17`) is provided under the same license.



--------------------------------

## प्रेरितों के काम 1:1–11 (id: 183716)

लूका ने थियुफिलुस को अपनी पहली पुस्तक की याद दिलाकर शुरुआत की। लूका के सुसमाचार ने यीशु के जीवन और पृथ्वी पर उनके कार्यों की बाते बताई। प्रेरितों के काम की पुस्तक में लूका ने पवित्र आत्मा के माध्यम से यीशु के अनुयायियों के कार्य के बारे में लिखा। यीशु ने मृतकों में से जी उठने के बाद अपने शिष्यों के साथ समय बिताया। शिष्यों को प्रेरित भी कहा जाता था। उन्होंने उनके साथ भोजन किया और 40 दिनों तक उन्हें सिखाना जारी रखा। प्रेरित परमेश्वर के राज्य को पूरी तरह से समझ नहीं पाए थे। वे अभी भी सोचते थे कि यीशु इस्राएल को फिर से एक शक्तिशाली राष्ट्र बनाएंगे। यीशु का अंतिम निर्देश था कि वे तब तक प्रतीक्षा करें जब तक कि वे पवित्र आत्मा से बपतिस्मा न ले लें। वह उस समय की बात कर रहे थे जब वह अपने अनुयायियों पर पवित्र आत्मा भेजेंगे। जब ऐसा होगा तो उनका जीवन पूरी तरह से बदल जाएगा। उन्हें पृथ्वी पर यीशु के कार्य को जारी रखने के लिए आवश्यक शक्ति और सामर्थ्य प्राप्त होगी। वे पास और दूर के क्षेत्रों में यीशु के बारे में संदेश फैलाएंगे। शिष्य जैतून के पहाड़ पर यीशु के साथ थे। फिर उन्होंने देखा कि यीशु पृथ्वी छोड़ रहे हैं। वह परमेश्वर के साथ स्वर्ग में राजा के रूप में राज्य करने गए। सफेद वस्त्रों में दो पुरुष स्वर्गदूत थे। उन्होंने प्रेरितों को भविष्य में पृथ्वी पर यीशु की वापसी की याद दिलाई। यह सुसमाचार था जिसे दुनिया के सभी लोगों को सुनाना था।

* **Associated Passages:** ACT 1:1–ACT 1:11
* **Associated Articles:** सुसमाचार (ID: `182925@BiblicaStudyNotesKeyTerms`); बपतिस्मा (ID: `182931@BiblicaStudyNotesKeyTerms`); चेले  (ID: `182934@BiblicaStudyNotesKeyTerms`); सुसमाचार (ID: `182937@BiblicaStudyNotesKeyTerms`); जैतून का पहाड़ (ID: `182957@BiblicaStudyNotesKeyTerms`); प्रेरित (ID: `182947@BiblicaStudyNotesKeyTerms`); यीशु की वापसी (ID: `182959@BiblicaStudyNotesKeyTerms`); लूका (ID: `182972@BiblicaStudyNotesKeyTerms`); थियुफिलुस (ID: `182973@BiblicaStudyNotesKeyTerms`); परमेश्वर (ID: `183093@BiblicaStudyNotesKeyTerms`); स्वर्ग (ID: `183095@BiblicaStudyNotesKeyTerms`); काम (ID: `183102@BiblicaStudyNotesKeyTerms`); संसार (ID: `183109@BiblicaStudyNotesKeyTerms`); यीशु  (ID: `183113@BiblicaStudyNotesKeyTerms`); इस्राएल  (ID: `183174@BiblicaStudyNotesKeyTerms`); स्वर्गदूत  (ID: `183207@BiblicaStudyNotesKeyTerms`); 40 दिन (ID: `183234@BiblicaStudyNotesKeyTerms`); पवित्र आत्मा (ID: `183282@BiblicaStudyNotesKeyTerms`); परमेश्वर का राज्य (ID: `183455@BiblicaStudyNotesKeyTerms`)

## प्रेरितों के काम 1:12–26 (id: 183717)

यीशु ने 12 चेलों को अपने सबसे करीबी अनुयायी के रूप में चुना था (लूका 6:12–16\)। वे 12 प्रेरित थे। यहूदा के आत्महत्या करने के बाद केवल 11 प्रेरित बचे थे। पतरस ने स्पष्ट किया कि फिर से 12 प्रेरित होने चाहिए। सभी 12 को शुरुआत से ही यीशु के साथ कार्य किया होना चाहिए था। सभी 12 को उसकी मृत्यु के बाद उसे जीवित देखा होना चाहिए था। सभी 12 को उसे स्वर्ग जाते हुए देखा होना चाहिए था। यहूदा की जगह लेने वाले व्यक्ति को चुनने के लिए, प्रेरितों ने प्रार्थना और परमेश्वर के वचन को पढ़ने में समय बिताया। फिर उन्होंने चिट्ठियाँ डालीं। यह नए नियम में यीशु के अनुयायियों द्वारा चिट्ठियाँ डालने की एकमात्र घटना है। अन्य समय कलीसिया के अगुवों को अन्य तरीकों से चुना गया था।

* **Associated Passages:** ACT 1:12–ACT 1:26
* **Associated Articles:** यहूदा  (ID: `182988@BiblicaStudyNotesKeyTerms`); कलीसिया (ID: `182990@BiblicaStudyNotesKeyTerms`); परमेश्वर का शब्द  (ID: `183094@BiblicaStudyNotesKeyTerms`); प्रार्थना (ID: `183121@BiblicaStudyNotesKeyTerms`); चिट्ठियाँ डालना (ID: `183298@BiblicaStudyNotesKeyTerms`); नया नियम (ID: `183422@BiblicaStudyNotesKeyTerms`); पतरस (ID: `183466@BiblicaStudyNotesKeyTerms`)

## Acts 2:1–13 (id: 183718)

यीशु ने पवित्र आत्मा भेजने का वादा किया था। यह तब हुआ जब सभी विश्वासी पिन्तेकुस्त के पर्व के लिए एक साथ थे। जब आत्मा आया, तो तेज़ हवा चली और आग की लपटें दिखाई दीं। लपटें प्रत्येक विश्वासी पर टिकी रहीं। यह पवित्र आत्मा के साथ बपतिस्मा था जिसका वादा यीशु ने अपने शिष्यों से किया था। इससे पता चला कि आत्मा की उपस्थिति और शक्ति उनके साथ थी। आत्मा ने उनके लिए अन्य भाषाएँ बोलना संभव बनाया। ये ऐसी भाषाएँ थीं जिन्हें विश्वासी पहले नहीं बोल सकते थे। जब यह हुआ तब कई अलग\-अलग देशों के लोग वहां मौजूद थे। कुछ लोग यहूदी पैदा हुए थे। अन्य बाहरी लोग थे जो यहूदी लोगों में शामिल हो गए थे। वे सभी एक साथ कई अलग\-अलग भाषाएँ बोलते थे। फिर भी उनमें से प्रत्येक ने बोली जाने वाली अपनी\-अपनी भाषा सुनी और समझी। वे चकित थे। उत्पत्ति अध्याय 11 में एक कहानी विभिन्न भाषाएँ बोलने वाले लोगों के बारे में बात करती है। वे एक\-दूसरे को समझ नहीं सके और उन्हें काम करना और साथ रहना बंद करना पड़ा। पिन्तेकुस्त पर जो हुआ वह बिल्कुल विपरीत था। कई अलग\-अलग जगहों से लोग इकट्ठा हुए और एक\-दूसरे को समझ सके। पवित्र आत्मा ने इसे संभव बनाया ताकि लोग यीशु के बारे में सुसमाचार सुन सकें।

* **Associated Passages:** ACT 2:1–ACT 2:13
* **Associated Articles:** विश्वासी (ID: `182971@BiblicaStudyNotesKeyTerms`); अन्य भाषाएँ बोलें (ID: `182991@BiblicaStudyNotesKeyTerms`); बाहरी (ID: `183263@BiblicaStudyNotesKeyTerms`); पिन्तेकुस्त   (ID: `183269@BiblicaStudyNotesKeyTerms`); यहूदी (ID: `183397@BiblicaStudyNotesKeyTerms`)

## प्रेरितों के काम 2:14–41 (id: 183719)

पतरस ने भ्रमित भीड़ को समझाया कि क्या हो रहा था। पुराने नियम के भविष्यवक्ताओं ने उस समय के बारे में बात की थी जब पवित्र आत्मा उंडेला जाएगा। पतरस ने घोषणा की कि वह समय आ गया है। परमेश्वर ने अपना पवित्र आत्मा भेजा था। और परमेश्वर ने अपने लोगों (परमेश्वर के लोगों) को पाप और मृत्यु के शत्रुओं से बचाया है। उन्होंने यह काम यीशु को मृतकों में से जी उठाकर किया। यीशु की क्रूस पर मृत्यु और उनका पुनरुत्थान पतरस के संदेश का मुख्य बिंदु थे। पतरस ने स्पष्ट किया कि कुछ यहूदी यीशु की मृत्यु के लिए जिम्मेदार थे। फिर भी उन्हें क्षमा किया जा सकता है यदि वे अपने पाप से बिमुख हो जाये और पश्चाताप करे। कई यहूदियों ने यीशु के नाम से पानी में बपतिस्मा लिया। इससे यह दर्शाया गया कि वे मानते थे कि यीशु मसीह प्रभु और मसीहा हैं। जो लोग इस पर विश्वास करते थे वे यीशु का पवित्र आत्मा का उपहार प्राप्त करते थे। परमेश्वर का आत्मा केवल भविष्यवक्ताओं और राजाओं के लिए नहीं था। आत्मा सभी के लिए है। आत्मा युवा और वृद्ध, पुरुष और महिलाओं के लिए है।

* **Associated Passages:** ACT 2:14–ACT 2:41
* **Associated Articles:** यीशु के नाम से  (ID: `182967@BiblicaStudyNotesKeyTerms`); मसीह (ID: `182992@BiblicaStudyNotesKeyTerms`); पुराना नियम (ID: `183086@BiblicaStudyNotesKeyTerms`); पाप (ID: `183089@BiblicaStudyNotesKeyTerms`); क्षमा करना (ID: `183175@BiblicaStudyNotesKeyTerms`); परमेश्वर के लोग  (ID: `183196@BiblicaStudyNotesKeyTerms`); प्रभु- शासक (ID: `183223@BiblicaStudyNotesKeyTerms`); राजा (ID: `183224@BiblicaStudyNotesKeyTerms`); पश्चाताप (ID: `183240@BiblicaStudyNotesKeyTerms`); मसीहा (ID: `183421@BiblicaStudyNotesKeyTerms`); क्रूस  (ID: `183424@BiblicaStudyNotesKeyTerms`); पुनरुत्थान (ID: `183462@BiblicaStudyNotesKeyTerms`)

## प्रेरितों के काम 2:42–47 (id: 183720)

विश्वासियों ने प्रेरितों की बात सुनी और उनसे सीखा। उन्होंने अपनी सारी चीजें साझा कीं और एक\-दूसरे की देखभाल की। पूरा समुदाय खुशी से भरा हुआ था। जैसे\-जैसे लोग समुदाय में शामिल होते गए, वैसे\-वैसे परमेश्वर का सम्मान और प्रशंसा बढ़ती गई।

* **Associated Passages:** ACT 2:42–ACT 2:47
* **Associated Articles:** विश्वासी (ID: `182971@BiblicaStudyNotesKeyTerms`)

## प्रेरितों के काम 3:1–10 (id: 183721)

अपने सुसमाचार में, लूका ने यीशु के लोगों को चंगा करने की कई घटनाए दर्ज कीं। कई बार यीशु ने केवल अपने शब्दों से लोगों को चंगा किया। अन्य समयों में यीशु ने व्यक्ति से बात की और उसे छूकर चंगा किया। इस बार पतरस ने मंदिर में उस आदमी से बात की और उसे छुआ जो चल नहीं सकता था। उसने यह यीशु के नाम पर किया। यीशु मसीह चेलों के माध्यम से परमेश्वर का राज्य ला रहे थे।

* **Associated Passages:** ACT 3:1–ACT 3:10
* **Associated Articles:** मंदिर (ID: `183311@BiblicaStudyNotesKeyTerms`)

## प्रेरितों के काम 3:11–26 (id: 183722)

जब भिखारी ठीक हो गया, तो भीड़ चकित रह गई। पतरस के लिए, यह यीशु के बारे में सुसमाचार सुनाने का अवसर था। पतरस ने स्पष्ट कर दिया कि इस्राएल के परमेश्वर ने उस मनुष्य को ठीक किया जो चल नहीं सकता था। उसने यह पतरस और यूहन्ना के माध्यम से किया क्योंकि वे यीशु मसीह पर विश्वास करते थे। जो लोग पतरस को सुन रहे थे वे यीशु को मार डालने के लिए दोषी थे। लेकिन परमेश्वर ने यीशु को मृतकों में से जीवित किया। मूसा, शमूएल और अन्य भविष्यवक्ताओं ने इन बातों के होने से पहले ही इनके बारे में कहा था। पतरस ने कहा कि परमेश्वर सब कुछ नया बनाता है। वह नई सृष्टि के बारे में बात कर रहा था। पतरस ने लोगों से बुराई और पाप से दूर होने का आग्रह किया। तब वे यीशु, अपने मसीहा की आशीषों को प्राप्त कर सकते थे।

* **Associated Passages:** ACT 3:11–ACT 3:26
* **Associated Articles:** विश्वास करो (ID: `183149@BiblicaStudyNotesKeyTerms`); मूसा (ID: `183194@BiblicaStudyNotesKeyTerms`); शमूएल (ID: `183346@BiblicaStudyNotesKeyTerms`); यूहन्ना (ID: `183436@BiblicaStudyNotesKeyTerms`); नई सृष्टि (ID: `183437@BiblicaStudyNotesKeyTerms`)

## प्रेरितों के काम 4:1–22 (id: 183723)

धार्मिक अगुवों ने पतरस और युहन्ना का विरोध किया जैसे उन्होंने यीशु का विरोध किया था। प्रेरितों ने दावा किया कि परमेश्वर लोगों को मृतकों में से जी उठाएंगे। यह यीशु से शुरू हुआ था। इस शिक्षा ने अगुवों को बहुत क्रोध दिलाया। उन्होंने पतरस और युहन्ना से उस सामर्थ के बारे में पूछा जिसका उपयोग उन्होंने भिखारी को चंगा करने के लिए किया था। पतरस ने यीशु के बारे में समझाने के लिए भजन संहिता 118 से शब्दों का उपयोग किया। अगुवों ने यीशु को स्वीकार नहीं किया था बल्कि उसे मार डाला था। वे यह नहीं मानते थे कि वह मृतकों में से उठाया गया था। पतरस ने समझाया कि केवल यीशु ही लोगों को बचा सकते हैं और चंगा कर सकते हैं। पवित्र आत्मा ने पतरस को मसीहा के बारे में सच्चाई को निडरता से बोलने में मदद की। पतरस ने समझाया कि प्रेरितों के लिए यीशु के बारे में दूसरों को न बताना संभव नहीं था। उन्हें धार्मिक अगुवों के बजाय परमेश्वर की आज्ञा का पालन करना था। अगुवे प्रेरितों को दंडित करना चाहते थे। लेकिन हर कोई जानता था कि शिष्यों ने एक चमत्कार किया था।

* **Associated Passages:** ACT 4:1–ACT 4:22
* **Associated Articles:** चमत्कार (ID: `183199@BiblicaStudyNotesKeyTerms`)

## प्रेरितों के काम 4:23–37 (id: 183724)

पतरस, युहन्ना और अन्य विश्वासियों ने परमेश्वर से प्रार्थना कि जो सब बातों का राजा है। उन्होंने प्रार्थना करने में मदद के लिए शास्त्रों का उपयोग किया। पवित्र आत्मा के माध्यम से पुराने नियम के लेखकों ने परमेश्वर के शब्द बोले थे। जब विश्वासियों ने प्रार्थना की, तो वे ईमानदार, विनम्र और पूर्ण विश्वास से भरे हुए थे। उन्होंने परमेश्वर से उन समस्याओं का वर्णन किया जिनका उन्हें सामना करना पड़ा। उन्होंने परमेश्वर पर भरोसा किया कि वह उनके माध्यम से चमत्कार और चंगाई के सामर्थी कार्य करेंगे। उनकी प्रार्थना के बाद, जिस कमरे में वे थे, वह हिल गया। इसने विश्वासियों को याद दिलाया कि पवित्र आत्मा उनके साथ था। आत्मा ने उन्हें वह कार्य करने के लिए साहस दिया जो यीशु ने उन्हें सौंपा था। उस समय यरूशलेम में 5,000 से अधिक विश्वासी थे। वे यीशु में अपने प्रभु और राजा के रूप में विश्वास के द्वारा एक साथ जुड़े हुए थे। यीशु वो अगुवा थे जो दूसरों की सेवा करते हैं। विश्वासियों ने दूसरों से प्रेम और सेवा करने के उनके उदाहरण का पालन किया। उन्होंने जो कुछ भी उनके पास था, उसे साझा किया। सभी के पास उनकी जरूरत की हर चीज थी। परमेश्वर की कृपा ने उन्हें एक\-दूसरे की देखभाल करने की सामर्थ दी।

* **Associated Passages:** ACT 4:23–ACT 4:37
* **Associated Articles:** अगुवे जो सेवा करता है (ID: `182953@BiblicaStudyNotesKeyTerms`); अनुग्रह  (ID: `183129@BiblicaStudyNotesKeyTerms`); यरूशलेम (ID: `183358@BiblicaStudyNotesKeyTerms`)

## प्रेरितों के काम 5:1–11 (id: 183725)

हनन्याह और सफीरा विश्वासी थे जो ईमानदार नहीं थे। उन्होंने सिर्फ बांटने का दिखावा किया। उन्होंने जो वादा किया था उसे देने के बजाय, उन्होंने कुछ धन अपने लिए रख लिए। उन्हें दंडित किया गया क्योंकि उन्होंने पवित्र आत्मा से झूठ बोला था। उनके पाप की सजा मृत्यु थी। यीशु का अनुसरण करने के लिए लोगों को पाप से दूर होना चाहिए। पवित्र आत्मा के माध्यम से, परमेश्वर अपने लोगों के भीतर और उनके बीच रहते हैं। इसलिए उन्हें एक पवित्र समुदाय होना चाहिए। यीशु के अनुयायियों को पवित्र जीवन के लिए जाना जाना चाहिए।

* **Associated Passages:** ACT 5:1–ACT 5:11
* **Associated Articles:** पवित्र जीवन (ID: `182938@BiblicaStudyNotesKeyTerms`); पवित्र (ID: `183255@BiblicaStudyNotesKeyTerms`)

## प्रेरितों के काम 5:12–26 (id: 183726)

प्रेरितों ने चमत्कार किए और कई लोगों को चंगा किया। इन चमत्कारों ने दिखाया कि प्रेरितों ने यीशु के बारे में जो सिखाया वह सत्य था। उन्होंने निडरता से प्रचार किया कि मसीह यीशु मृतकों में से जी उठे और जीवित हैं। विश्वासियों ने उन नए तरीकों का अभ्यास किया जो यीशु ने अपने अनुयायियों को सिखाए थे। जो लोग विश्वासी नहीं थे उन्होंने चिन्हों, उपदेशों और जीवन जीने के तरीकों पर ध्यान दिया। नए विश्वासी ने समुदाय में शामिल होना जारी रखा। इससे धार्मिक अगुवे क्रोधित और ईर्ष्यालु हो गये। उन्होंने यीशु को रोकने की बहुत कोशिश की थी। अब वे उनके अनुयायियों को रोकने की कोशिश कर रहे थे। परन्तु परमेश्वर ने एक स्वर्गदूत को भेजा जिसने प्रेरितों को जेल से मुक्त कर दिया। प्रभु चाहते थे कि यीशु में नए जीवन के बारे में संदेश फैले।

* **Associated Passages:** ACT 5:12–ACT 5:26

## प्रेरितों के काम 5:27–42 (id: 183727)

महायाजक और महासभा ने फिर से प्रेरितों को गिरफ्तार कर लिया। वे इस बात से नाराज थे कि प्रेरितों ने उन पर यीशु की हत्या का आरोप लगाया। और वे नहीं चाहते थे कि कोई और विश्वासियों के समुदाय में शामिल हो। पतरस ने धार्मिक अगुवों को सुसमाचार समझाया। यीशु को क्रूस पर मारा गया था। परमेश्वर ने उन्हें मृतकों में से जीवित किया। फिर परमेश्वर ने यीशु को अपने करीब सम्मान दिया। इस सबने इस्राएल को उनके पापों से मुहँ मुड़ने का अवसर दिया। वे क्षमा प्राप्त कर सकते थे और परमेश्वर से पवित्र आत्मा प्राप्त कर सकते थे। पतरस के संदेश से धार्मिक अगुवे इतने क्रोधित हो गए कि वे प्रेरितों को मार डालना चाहते थे। गमलीएल ने महासभा को उन्हें अकेला छोड़ देने की सलाह दी। केवल परमेश्वर ही यह तय करेगा कि यीशु के अनुयायियों की योजनाएँ सफल होती हैं या असफल। धार्मिक अगुवों ने प्रेरितों को नहीं मारा परन्तु उन्होंने उन्हें कोड़े लगवाए। प्रेरितों ने यीशु के प्रति विश्वासयोग्य होने के कारण कष्ट उठाने में सम्मानित महसूस किया।

* **Associated Passages:** ACT 5:27–ACT 5:42
* **Associated Articles:** महासभा (सन्हेद्रिन) (ID: `182961@BiblicaStudyNotesKeyTerms`); गमलीएल (ID: `182993@BiblicaStudyNotesKeyTerms`); महायाजक (ID: `183262@BiblicaStudyNotesKeyTerms`)

## प्रेरितों के काम 6:1–7 (id: 183728)

यीशु के 12 प्रेरित प्रार्थना करते रहे और परमेश्वर का वचन सिखाते रहे। अधिक से अधिक लोग उस समुदाय में शामिल होते गए जो यीशु पर विश्वास करते और उनकी आज्ञा पालन करते थे। लेकिन उन्हें एक साथ शान्ति से रहने में समस्याओं का सामना करना पड़ा। एक समूह की विधवाओं के साथ अन्याय हो रहा था। यह उस तरीके के खिलाफ था जिसमें यीशु ने अपने अनुयायियों को जीने की शिक्षा दी थी। उन्होंने अपने अनुयायियों को दूसरों के साथ प्रेम से पेश आने और उदारता से देने की शिक्षा दी थी। प्रेरितों को प्रार्थना करते रहने और परमेश्वर का वचन सिखाने का काम करना था। इसलिए विश्वासियों ने अपने समुदाय में अन्य सेवकों को नियुक्त किया। उन्होंने सेवकों के रूप में सेवा की और यह सुनिश्चित किया कि सभी के साथ न्याय हो। उन्होंने यह सुनिश्चित किया कि सभी को आवश्यक भोजन मिले। समस्या का समाधान प्रार्थना और पवित्र आत्मा की बुद्धि से किया गया। इस समस्या का समाधान समुदाय के सामूहिक प्रयासों से किया गया।। यरूशलेम में, कई लोगों ने देखा कि विश्वासियों ने कैसे जीवन जिया। उन्होंने परमेश्वर का वचन प्रचार होते सुना। अधिक से अधिक लोग यीशु का अनुसरण करने लगे। इसमें कई याजक भी शामिल थे।

* **Associated Passages:** ACT 6:1–ACT 6:7
* **Associated Articles:** डीकन (ID: `182994@BiblicaStudyNotesKeyTerms`); शांति (ID: `183105@BiblicaStudyNotesKeyTerms`); बुद्धि (ID: `183219@BiblicaStudyNotesKeyTerms`); याजक (ID: `183227@BiblicaStudyNotesKeyTerms`)

## प्रेरितों के काम 6:8–15 (id: 183729)

धार्मिक अगुओं ने स्तिफनुस के साथ वैसा ही व्यवहार किया जैसा उन्होंने यीशु के साथ किया था। उन्होंने स्तिफनुस का विरोध किया और उससे बहस की। वे उसे उसके शब्दों के माध्यम से फँसा नहीं सके क्योंकि वह पवित्र आत्मा से प्राप्त ज्ञान के साथ बोल रहा था। इसलिए उन्होंने उसे गिरफ्तार कर लिया। झूठे लोगों ने उस पर झूठे अपराधों का आरोप लगाया। यीशु ने अपने चेलों को चेतावनी दी थी कि उनके साथ ऐसा होगा। (लूका 21:12–19\)। स्तिफनुस ने यीशु के प्रति विश्वास बनाए रखा जब उसके साथ बुरा व्यवहार किया गया।

* **Associated Passages:** ACT 6:8–ACT 6:15
* **Associated Articles:** बुरा व्यवहार किया गया (ID: `182948@BiblicaStudyNotesKeyTerms`); स्तिफनुस (ID: `182995@BiblicaStudyNotesKeyTerms`)

## प्रेरितों के काम 7:1–43 (id: 183730)

स्तिफनुस ने अपने खिलाफ लगाए गए आरोपों का जवाब दिया। उसने शुरुआत से ही इस्राएल की कहानी बताई। परमेश्वर लोगों के माध्यम से कार्य करना चुनते हैं। उन्होंने दुनिया को बचाने की अपनी योजना में अब्राहम की वंशावली के माध्यम से काम करना चुना। परमेश्वर ने उनकी मदद के लिए कुछ लोगों को भी चुना। फिर भी अब्राहम के परिवार के लोग अक्सर उन सहायकों को स्वीकार करने से इनकार कर देते थे जिन्हें परमेश्वर ने भेजा था। उन सहायकों में से एक यूसुफ था। यूसुफ के भाइयों को उससे जलन थी और उन्होंने उसे चोट पहुंचाने के लिए हर संभव प्रयास किया। फिर भी परमेश्वर ने यूसुफ का उपयोग अब्राहम के वंश को भूख के कारण समाप्त होने से बचाने के लिए किया। परमेश्वर ने अपने लोगों के लिए एक और सहायक के रूप में मूसा को भेजा। पहले तो इस्राएल के लोगों ने उसे स्वीकार नहीं किया और न ही उसका अनुसरण किया। फिर भी परमेश्वर ने अब्राहम के वंश को मिस्र में गुलाम होने से बचाने के लिए मूसा का उपयोग किया। 

* **Associated Passages:** ACT 7:1–ACT 7:43
* **Associated Articles:** वंशावली  (ID: `183114@Unknown`); परमेश्वर चुनता है (ID: `183123@BiblicaStudyNotesKeyTerms`); अब्राहम (ID: `183137@BiblicaStudyNotesKeyTerms`); मिस्र (ID: `183145@BiblicaStudyNotesKeyTerms`); गुलाम (ID: `183152@BiblicaStudyNotesKeyTerms`); यूसुफ (ID: `183182@BiblicaStudyNotesKeyTerms`)

## प्रेरितों के काम 7:44–53 (id: 183731)

अपने भाषण के अंत में स्तिफनुस ने परमेश्वर के पवित्र तंबू और मंदिर के बारे में बात की। परमेश्वर के लिए वे घर हमेशा के लिए बने रहने के लिए नहीं थे। लेकिन परमेश्वर उन जगहों में नहीं रहते जो मनुष्यों द्वारा बनाई गई हैं। यीशु ने घोषणा की थी कि नया मंदिर उसका अपना शरीर है। इसमें वे सभी शामिल हैं जो यीशु को स्वीकार करते हैं और उसकी आज्ञा पालन करते हैं। स्तिफनुस ने महासभा पर एक बहुत गंभीर आरोप लगाया। वे अपने पूर्वजों की तरह थे जिन्होंने यूसुफ और मूसा के साथ बुरा व्यवहार किया था। उन्होंने मूसा की व्यवस्था का पालन नहीं किया। वे नए मंदिर का हिस्सा नहीं थे। परमेश्वर ने उन्हें बचाने के लिए यीशु को भेजा था। यहूदी अगुवों ने उसे स्वीकार करने के बजाय उसकी हत्या कर दी थी

* **Associated Passages:** ACT 7:44–ACT 7:53
* **Associated Articles:** मनुष्य (ID: `183096@BiblicaStudyNotesKeyTerms`); पवित्र तम्बू (ID: `183228@BiblicaStudyNotesKeyTerms`); मूसा का कानून (ID: `183229@BiblicaStudyNotesKeyTerms`)

## प्रेरितों के काम 7:54–60 (id: 183732)

पवित्र आत्मा ने स्तिफनुस को स्वर्गीय दुनिया में कुछ दिखाया। स्तिफनुस ने मनुष्य के पुत्र को परमेश्वर के बगल में खड़ा और राज्य करते हुए देखा। यीशु मनुष्य का पुत्र हैं। स्तिफनुस ने सभी को बताया कि उसने क्या देखा। महासभा ने माना कि स्तिफनुस परमेश्वर के खिलाफ बोल रहा था। वे इतने क्रोध में थे कि उन्होंने उसे मार डाला। जब वह मर रहा था, स्तिफनुस ने क्रूस पर मरे यीशु के उदाहरण का पालन किया। यीशु ने अपने जीवन में परमेश्वर पर भरोसा किया (लूका 23:46\)। स्तिफनुस ने भी ऐसा ही किया। उसने मरते समय अपने आत्मा की देखभाल के लिए यीशु पर भरोसा किया। यीशु ने परमेश्वर से उन लोगों को माफ करने के लिए कहा जिन्होंने उसे मारा (लूका 23:34\)। स्तिफनुस ने प्रार्थना की कि उसके हमलावरों को माफ कर दिया जाए। अपने जीवन और मृत्यु में स्तिफनुस अपने प्रभु के प्रति पूरी तरह से विश्वासयोग्य था।

* **Associated Passages:** ACT 7:54–ACT 7:60
* **Associated Articles:** स्वर्गीय दुनिया (ID: `183423@BiblicaStudyNotesKeyTerms`); मनुष्य का पुत्र (ID: `183451@BiblicaStudyNotesKeyTerms`)

## प्रेरितों के काम 8:1–8 (id: 183733)

यरूशलेम में केवल यहूदियों के बीच में प्रेरित काम कर रहे थे। लेकिन यीशु ने कहा था कि वे अन्य स्थानों में भी लोगों को उनके बारे में बताएंगे। यह स्तिफनुस की मृत्यु के बाद शुरू हुआ। लोगों ने यीशु के अनुयायियों के साथ बहुत बुरा व्यवहार किया। शाऊल नाम के व्यक्ति को पौलुस भी कहा जाता था। उसने यीशु के कई अनुयायियों को काराग्रह में डाल दिया। यीशु ने अपने चेलों को चेतावनी दी थी कि ऐसा होगा (यूहन्ना 15:18–21\)। अधिकांश विश्वासियों ने यरूशलेम छोड़ दिया और यहूदिया और सामरिया में चले गए। वे जहां भी गए, यीशु के बारे में सुसमाचार सुनाते गए। फिलिप्पुस ने सामरिया के एक शहर में यीशु के बारे में प्रचार किया। यहूदी और सामरी आमतौर पर एक\-दूसरे के साथ शत्रुओं की तरह व्यवहार करते थे। लेकिन यीशु के बारे में संदेश ने उन्हें एक साथ ला दिया। यीशु हर उस व्यक्ति के जीवन में चंगाई, स्वतंत्रता और आनंद लाते हैं जो उन पर विश्वास करता है।

* **Associated Passages:** ACT 8:1–ACT 8:8
* **Associated Articles:** यहुदिया   (ID: `182929@BiblicaStudyNotesKeyTerms`); पौलुस (ID: `182996@BiblicaStudyNotesKeyTerms`); फिलिप्पुस (ID: `182997@BiblicaStudyNotesKeyTerms`); सामरिया (ID: `183383@BiblicaStudyNotesKeyTerms`)

## प्रेरितों के काम 8:9–25 (id: 183734)

फिलिप्पुस का कार्य सामरिया में परमेश्वर के राज्य का सुसमाचार सुनाना था। उन्होंने लोगों को सिखाया कि यीशु, प्रभु और मसीहा हैं। पवित्र आत्मा ने फिलिप्पुस को बीमार या अपंग लोगों को चंगा करने की सामर्थ दी। जब पतरस और यूहन्ना ने सामरी विश्वासियों के लिए प्रार्थना की, तो वे पवित्र आत्मा से भर गए। शमौन नामक एक जादूगर ने सोचा कि वह धन के द्वारा पवित्र आत्मा की सामर्थ खरीद सकता है। वह सामर्थ को अपने लिए उपयोग करना चाहता था। पतरस और यूहन्ना ने उसे बताया कि वह ऐसा नहीं कर सकता। पवित्र आत्मा परमेश्वर का वरदान है। मनुष्यों को नम्र होना चाहिए और परमेश्वर के वरदानों को स्वीकार करना चाहिए। उन्हें परमेश्वर को नियंत्रित करने या जादू की तरह परमेश्वर की सामर्थ का उपयोग नहीं करना चाहिए।

* **Associated Passages:** ACT 8:9–ACT 8:25
* **Associated Articles:** जादू (ID: `183204@BiblicaStudyNotesKeyTerms`)

## प्रेरितों के काम 8:26–40 (id: 183735)

एक स्वर्गदूत ने फिलिप्पुस को यरूशलेम के दक्षिण की ओर जाने के लिए कहा। यीशु के बारे में सुसमाचार अभी तक उन क्षेत्रों में नहीं पहुंचा था। फिलिप्पुस की मुलाकात एक इथियोपियाई अधिकारी से हुई। वह अधिकारी यशायाह की पुस्तक पढ़ रहा था। यह परमेश्वर के सेवक के बारे में गाय गए गीतों में से एक था जिसने पीड़ा सहा। उस अधिकारी को समझ नहीं आ रहा था कि वह क्या पढ़ रहा है। फिलिप्पुस ने उसे शास्त्रों का अर्थ समझाया और यीशु के बारे में सुसमाचार सुनाया। अफ्रीकी अगुवे ने परमेश्वर के वचन पर विश्वास किया और बपतिस्मा लिया। वह अपने घर की यात्रा जारी रखते हुए खुशी से भर गया। फिर पवित्र आत्मा फिलिप्पुस को अन्य क्षेत्रों में कार्य करने के लिए ले गया।

* **Associated Passages:** ACT 8:26–ACT 8:40
* **Associated Articles:** कुश देश का अधिकारी (ID: `182998@BiblicaStudyNotesKeyTerms`); यशायाह (ID: `183391@BiblicaStudyNotesKeyTerms`); परमेश्वर का सेवक (ID: `183438@BiblicaStudyNotesKeyTerms`)

## प्रेरितों के काम 9:1–19 (id: 183736)

शाऊल परमेश्वर की सेवा करने और उसकी आज्ञा मानने के लिए प्रतिबद्ध था। वह यहूदी प्राचीनों की शिक्षाओं पर दृढ़ता से विश्वास करता था। वह यहूदी व्यवस्था और यहूदी प्रथाओं के प्रति विश्वासयोग्य था। वह मानता था कि यीशु का मार्ग परमेश्वर के खिलाफ है। इसलिए उसने यीशु का अनुसरण करने वालों को नष्ट करने के लिए कड़ी मेहनत की। शाऊल ने सोचा कि ऐसा करके वह परमेश्वर का आदर बढ़ा रहा है। लेकिन यीशु के पास शाऊल के लिए अन्य योजनाएँ थीं। उसको यीशु के संदेश को पूरे विश्व में घोषित करना था। यीशु ने शाऊल को इस काम का हिस्सा बनने के लिए चुना। यीशु ने खुद को शाऊल पर दमिश्क की यात्रा के दौरान प्रकट किया, जहाँ वह विश्वासियों को सताने जा रहा था। जब शाऊल ने यीशु को अपने से बातें करते सुना तो वह चकित हो गया। शाऊल अंधा हो गया। हनन्याह नामक एक विश्वासी ने शाऊल पर हाथ रखा। उसने समझाया कि जब शाऊल ने यीशु को देखा तो क्या हुआ। शाऊल फिर से देखने लगा। शाऊल ने समझा कि वह परमेश्वर से कितना प्रेम करता है और परमेश्वर के प्रति कितना प्रतिबद्ध है। उसे यीशु से भी उतना ही प्रेम करना चाहिए और यीशु के प्रति भी उतना ही प्रतिबद्ध होना चाहिए। यह वही शाऊल था जो बाद में प्रेरितों के काम पुस्तक में प्रेरित पौलुस कहा गया। उसने यह दर्शाने के लिए बपतिस्मा लिया कि वह मानता था कि यीशु ही मसीह है।

* **Associated Passages:** ACT 9:1–ACT 9:19
* **Associated Articles:** यहूदी व्यवस्था  (ID: `182964@BiblicaStudyNotesKeyTerms`); यीशु का मार्ग (ID: `182999@BiblicaStudyNotesKeyTerms`); हाथ रखें (ID: `183000@BiblicaStudyNotesKeyTerms`); प्राचीन  (ID: `183201@BiblicaStudyNotesKeyTerms`); परमेश्वर से प्रेम करो (ID: `183249@BiblicaStudyNotesKeyTerms`); दमिश्क (ID: `183434@BiblicaStudyNotesKeyTerms`)

## प्रेरितों के काम 9:20–31 (id: 183737)

दमिश्क के रास्ते पर यीशु को देखने के बाद शाऊल का जीवन पूरी तरह बदल गया। वह सभी को यीशु के बारे में बताने के लिए पूरी तरह से प्रतिबद्ध हो गया। उसने आराधनालयों में प्रचार किया। उसने यहूदियों को दिखाने के लिए शास्त्रों का उपयोग किया कि यीशु ही मसीहा हैं। लोग शाऊल में हुए परिवर्तन से चकित थे। दमिश्क के कुछ यहूदियों ने उसे मारने की योजना बनाई। यीशु ने जिस कष्ट की बात की थी, वह शाऊल के लिए शुरू हो गया। शाऊल यरूशलेम भाग गया लेकिन वहां के विश्वासियों को उससे डर लग रहा था। बरनबास ने विश्वासियों को शाऊल और उसके जीवन में यीशु के द्वारा किए गए कार्य पर विश्वास करने में मदद की। जब शाऊल का जीवन फिर से खतरे में पड़ा तो उसे यरूशलेम छोड़ना पड़ा। इस बीच, कलीसिया बढ़ती रही। यरूशलेम और यहूदिया में साथ ही उत्तर में गलील और सामरिया में भी विश्वासी थे।

* **Associated Passages:** ACT 9:20–ACT 9:31
* **Associated Articles:** गलील (ID: `182930@BiblicaStudyNotesKeyTerms`); आराधनालय (ID: `182945@BiblicaStudyNotesKeyTerms`); बरनबास (ID: `183001@BiblicaStudyNotesKeyTerms`)

## प्रेरितों के काम 9:32–43 (id: 183738)

यीशु ने चेलों से कहा था कि वे वैसा ही काम करेंगे जैसा उन्होंने किया था (यूहन्ना 14:12–14\)। यीशु ने यह भी वादा किया था कि वह वही करेगा जो शिष्य उसके नाम से मांगेंगे। इससे परमेश्वर को महिमा मिलेगी। लूका ने प्रेरितों के काम में यह दिखाने के लिए कई कहानियों को दर्ज किया जिससे पता चले कि यीशु के वचन कैसे सच हुए। पतरस ने घोषणा की कि यीशु एक आदमी को जिसका नाम ऐनियास था, उसे चंगा करेगा। वह चंगा हो गया! एक मृत महिला जिसका नाम तबीता था, पतरस के प्रार्थना करने के बाद जीवित हो गई। इन चमत्कारों के बारे में खबर फैल गई। इनके कारण, कई लोगों ने अपने पापों से मुंह मोड़ लिया। उन्होंने यीशु को अपने प्रभु के रूप में ग्रहण करना शुरू किया । जो कुछ भी प्रेरितों ने यीशु के नाम से किया, उससे परमेश्वर की महिमा हुई।

* **Associated Passages:** ACT 9:32–ACT 9:43
* **Associated Articles:** महिमा  (ID: `183242@BiblicaStudyNotesKeyTerms`)

## प्रेरितों के काम 10:1–16 (id: 183739)

कुरनेलियुस एक अन्यजाती था जो प्रार्थना और जरूरतमंद लोगों की मदद करके परमेश्वर की सेवा करता था। वह यीशु मसीह के बारे में नहीं जानता था। कुरनेलियुस को किसी की जरूरत थी जो उसे ये सुसमाचार सुनाए। परमेश्वर ने एक स्वर्गदूत को भेजा ताकि वह उसे पतरस को अपने घर आमंत्रित करने के लिए कहे। एक यहूदी विश्वासी के रूप में, पतरस यीशु के बारे में जानता था। तब तक विश्वासी केवल अन्य यहूदियों के साथ यीशु के बारे में संदेश साझा करते थे। परमेश्वर ने पतरस को एक दर्शन भेजा ताकि वह अन्यजातियों के साथ सुसमाचार बांटने के लिए तैयार हो सके। तीन बार पतरस ने उन जानवरों के बारे में एक दर्शन देखा जिन्हें यहूदी अशुद्ध मानते थे। जानवर स्वर्ग से नीचे आए और पतरस को उन्हें खाने का आदेश दिया गया। वह आदेश मूसा की व्यवस्था के खिलाफ था। इस कारण से, पतरस ने कहा कि वह जानवरों को नहीं खाएगा। इस दर्शन से पतरस भ्रमित हो गया। 

* **Associated Passages:** ACT 10:1–ACT 10:16
* **Associated Articles:** कुरनेलियुस (ID: `183002@BiblicaStudyNotesKeyTerms`); दर्शन (ID: `183190@BiblicaStudyNotesKeyTerms`); जरूरतमंद लोग (ID: `183312@BiblicaStudyNotesKeyTerms`); अन्यजाती  (ID: `183441@BiblicaStudyNotesKeyTerms`); शुद्ध या अशुद्ध (ID: `183257@BiblicaStudyNotesKeyTerms`)

## प्रेरितों के काम 10:17–33 (id: 183740)

पवित्र आत्मा ने पतरस को सैनिक और सेवकों से मिलने के लिए तैयार किया जिन्हें कुरनेलियुस ने भेजा था। परमेश्वर नहीं चाहते थे कि पतरस उनसे डरे बल्कि वह चाहते थे कि उनकी मदद करे। पतरस ने उन लोगों का स्वागत किया और उनके साथ अच्छा व्यवहार किया। अगले दिन, कुरनेलियुस ने पतरस और उसके साथ आए लोगों का अपने घर में स्वागत किया। पतरस ने उस दर्शन से जो उसने अशुद्ध जानवरों के बारे में सीखा था, समझाया। लोगों के साथ ऐसा व्यवहार नहीं किया जाना चाहिए जैसे मानो कुछ लोग शुद्ध हैं और अन्य अशुद्ध हैं। परमेश्वर सभी लोगों को स्वीकार करते हैं। कुरनेलियुस यीशु के बारे में शुभ सन्देश सुनने के लिए तैयार था जिसे पतरस ने बांटा। यद्यपि वे विभिन्न जाति समूहों से थे, दोनों पुरुष परमेश्वर के आज्ञाकारी सेवक थे। यीशु के बारे में संदेश ने उन्हें एक साथ ला दिया।

* **Associated Passages:** ACT 10:17–ACT 10:33

## प्रेरितों के काम 10:34–48 (id: 183741)

पतरस ने यीशु के कार्य के बारे में बात की और बताया कि कैसे यीशु ने लोगों को शैतान की शक्ति से मुक्त किया। उन्होंने कुरनेलियुस के परिवार और दोस्तों को यीशु की मृत्यु और कैसे यीशु मृतकों में से जी उठे, इसके बारे में बताया। उन्होंने समझाया कि यीशु सभी लोगों के लिए परमेश्वर का न्याय लाएंगे। यह पहली बार था जब पतरस ने अन्यजातियों को यीशु के बारे में बताया था। यह एक बहुत महत्वपूर्ण क्षण था। जब पतरस प्रचार कर रहे थे, पवित्र आत्मा यहूदियों और अन्यजातियों दोनों पर आया। इससे पता चला कि परमेश्वर अपने परिवार में सभी को ग्रहण करते हैं। सुसमाचार हर किसी के लिए है, चाहे वे किसी भी परिवार या समूह से आते हों। पतरस और अन्य यहूदी विश्वासियों को आश्चर्य हुआ कि परमेश्वर ने अपना आत्मा अन्यजातियों को भी दिया। फिर नए अन्यजाती विश्वासियों का बपतिस्मा हुआ।

* **Associated Passages:** ACT 10:34–ACT 10:48
* **Associated Articles:** विश्वासी (ID: `182971@BiblicaStudyNotesKeyTerms`); शैतान (ID: `183110@BiblicaStudyNotesKeyTerms`); न्याय  (ID: `183127@BiblicaStudyNotesKeyTerms`)

## प्रेरितों के काम 11:1–18 (id: 183742)

यरूशलेम में यहूदी विश्वासियों ने सोचा कि पतरस ने परमेश्वर के निर्देशों के विरुद्ध काम किया है। उन्होंने ऐसा इसलिए सोचा क्योंकि पतरस ने कुरनेलियुस के साथ समय बिताया था। पतरस ने समझाया कि उसने परमेश्वर के विरोध काम नहीं किया बल्कि उसकी आज्ञा का पालन किया। पतरस ने अपने दर्शन और उस स्वर्गदूत की बात बताई जिसने कुरनेलियुस से बात की थी। उसने स्पष्ट किया कि कुरनेलियुस के घर में जो हुआ वह परमेश्वर का कार्य था। परमेश्वर ने पतरस का उपयोग किया ताकि वह अन्यजातियों के साथ पवित्र आत्मा का वरदान साझा कर सके। पवित्र आत्मा उनके ऊपर उसी तरह आया जैसे वह पिन्तेकुस्त के समय यहूदी विश्वासियों के ऊपर आया था। पतरस को सुन रहे यहूदी विश्वासियों को आश्चर्य हुआ। उन्होंने जो हुआ उसके लिए परमेश्वर की स्तुति की। वे समझने लगे थे कि यीशु सभी को पाप और मृत्यु से बचा सकते हैं। यीशु का जीवन का उपहार सभी राष्ट्रों और लोगों के लिए है। इस प्रकार यीशु अन्यजातियों के लिए ज्योति हैं। बहुत पहले के भविष्यवक्ताओं ने इसके बारे में बात की थी। परन्तु यहूदियों के लिए इसे समझना और स्वीकार करना कठिन था।

* **Associated Passages:** ACT 11:1–ACT 11:18
* **Associated Articles:** अन्यजाती के लिए प्रकाश (ID: `183439@BiblicaStudyNotesKeyTerms`)

## प्रेरितों के काम 11:19–30 (id: 183743)

स्तिफनुस की मृत्यु के बाद, यरूशलेम में विश्वासियों के साथ बहुत बुरा व्यवहार किया गया। कई लोगों को वहां से जाना पड़ा। उन्होंने सामरिया और गलील से भी उत्तर में यहूदियों के बीच यीशु के बारे में संदेश फैलाया। यीशु के बारे में सुसमाचार नए नगरों और लोगों तक पहुंचा। यह सीरिया के अन्ताकिया में यूनानियों (यूनान) तक पहुंचा। वहां कई अन्यजाती लोगों ने संदेश पर विश्वास किया और कलीसिया मजबूत हुई। बरनबास और शाऊल ने एक साल तक इन यहूदी और अन्यजाती विश्वासियों को सिखाया और उनका मार्गदर्शन किया। यीशु ने कहा था कि शाऊल अन्यजातियों को उसके बारे में बताएगा। अन्ताकिया वह जगह थी जहां से उसने ऐसा करना शुरू किया। यह वह जगह भी थी, जहां लोगों ने पहली बार विश्वासियों के लिए मसीही शब्द का उपयोग करना शुरू किया। इस नाम में यहूदी और अन्यजाती दोनों विश्वासियों को शामिल किया गया। अन्ताकिया के मसीहों ने सुना कि यरूशलेम में यहूदी विश्वासियों के पास पर्याप्त भोजन नहीं था। उन्होंने उनकी मदद के लिए एक भेंट भेजा। वे सभी परमेश्वर के परिवार का हिस्सा थे। उन्होंने एक\-दूसरे के साथ भाई\-बहनों की तरह व्यवहार किया।

* **Associated Passages:** ACT 11:19–ACT 11:30
* **Associated Articles:** सीरिया का अन्ताकिया (ID: `183003@BiblicaStudyNotesKeyTerms`); यूनान  (ID: `183088@BiblicaStudyNotesKeyTerms`)

## प्रेरितों के काम 12:1–17 (id: 183744)

यरूशलेम में यीशु के बारे में सुसमाचार साझा करने वाले विश्वासियों को खतरे का सामना करना पड़ा। उनके साथ बुरा व्यवहार किया गया और जेल में डाल दिया गया। कुछ को मौत के घाट उतार दिया गया। यह प्रेरित याकूब के साथ हुआ। राजा हेरोदस अग्रिप्पा प्रथम ने याकूब को गिरफ्तार कर लिया और फसह के पर्व के दौरान उसे मार डाला। यीशु भी उसी पर्व के दौरान मरे थे। जब याकूब मारे गए तो कुछ यहूदी खुश हुए। इसलिए हेरोदस ने पतरस को गिरफ्तार कर लिया और उसे भी मारने की योजना बनाई। लेकिन परमेश्वर ने अपने एक स्वर्गदूत को भेजा जिसने पतरस को जेल से मुक्त कर दिया। रुदे एक विश्वासी थी जो दासी के रूप में काम करती थी। वह पतरस के मुक्त होने से इतनी खुश थी कि अपनी खुशी में वह उसे उस घर में प्रवेश देना भूल गई जहां विश्वासी इकट्ठे हुए थे। विश्वासी इस बात से हैरान थे कि परमेश्वर ने पतरस के लिए उनकी प्रार्थनाओं का उत्तर कैसे दिया। परमेश्वर ने कुछ ऐसा किया जो असंभव लग रहा था।

* **Associated Passages:** ACT 12:1–ACT 12:17
* **Associated Articles:** प्रेरित याकूब (ID: `182936@BiblicaStudyNotesKeyTerms`); हेरोदेस अग्रिप्पा I (ID: `183004@BiblicaStudyNotesKeyTerms`); फसह का पर्व (ID: `183211@BiblicaStudyNotesKeyTerms`)

## प्रेरितों के काम 12:18–24 (id: 183745)

हेरोदस अग्रिप्पा प्रथम ने परमेश्वर और विश्वासियों का विरोध जारी रखा। उसने विश्वासियों को कष्ट देकर कलीसिया को रोकने की कोशिश की। उसने उन लोगों को मार डाला जिन्होंने कुछ भी गलत नहीं किया था। यह प्रेरित याकूब और पतरस के काराग्रह के पहरेदारों के साथ हुआ। और हेरोदस ने परमेश्वर को सच्चे शासक के रूप में आदर नहीं किया। इसके बजाय, उसने लोगों से अपनी प्रशंसा लेनी चाही जैसे कि वह एक देवता हो। परमेश्वर ने उसे रोक दिया। उसे एक दर्दनाक मृत्यु मिली। परमेश्वर ने विश्वासियों के खिलाफ उसकी योजनाओं को भी विफल कर दिया। जैसे\-जैसे सुसमाचार फैला, अधिक से अधिक लोग कलीसिया का हिस्सा बनते गए।

* **Associated Passages:** ACT 12:18–ACT 12:24

## प्रेरितों के काम 12:25–13:12 (id: 183746)

सीरिया के अन्ताकिया में कलीसिया के अगुवों के समूह ने परमेश्वर की निष्ठापूर्वक से आराधना की। वे प्रार्थना करने के लिए भोजन छोड़ देते थे। उपवास ने उन्हें पवित्र आत्मा की सुनने और आज्ञा का पालन करने के लिए तैयार होने में मदद की। सभी अगुवों ने बरनबास और शाऊल पर आशीष के रूप में अपने हाथ रखे। इससे उन्हें उस कार्य के लिए तैयार होने में मदद मिली जो पवित्र आत्मा ने उन्हें दिया था। शाऊल और बरनबास ने यीशु के बारे में सुसमाचार साझा करने के लिए यात्रा शुरू की। प्रेरित पौलुस का इब्रानी भाषा में शाऊल और यूनानी भाषा में पौलुस नाम था। उस पल से लूका ने उन्हें पौलुस कहना आरम्भ किया। बरनबास के साथ यात्रा पौलुस की पहली यात्राओं  में से एक थी। उन्होंने सीरिया के अन्ताकिया से शुरुआत की और युहन्ना मरकुस उनके साथ गए। जब वे यात्रा कर रहे थे और परमेश्वर का वचन प्रचार कर रहे थे, पौलुस और बरनबास एक जादूगर से मिले। उसने यीशु के बारे में संदेश फैलाने से उन्हें रोकने की कोशिश की। पौलुस ने पहचाना कि जादूगर शैतान की सेवा कर रहा था। पवित्र आत्मा ने पौलुस को जादूगर को रोकने की सामर्थ दी। पवित्र आत्मा की सामर्थ दुष्टात्माओं की शक्ति से अधिक शक्तिशाली है।

* **Associated Passages:** ACT 12:25–ACT 13:12
* **Associated Articles:** मरकुस (ID: `182963@BiblicaStudyNotesKeyTerms`); पौलुस की यात्राएँ (ID: `183005@BiblicaStudyNotesKeyTerms`); दुष्टात्माएं (ID: `183112@BiblicaStudyNotesKeyTerms`); उपवास (ID: `183350@BiblicaStudyNotesKeyTerms`); इब्रानी  (ID: `183426@BiblicaStudyNotesKeyTerms`)

## प्रेरितों के काम 13:13–41 (id: 183747)

पौलुस, बरनबास और उनके साथी नए जगहों में यीशु के बारे में प्रचार करते थे। वे साइप्रस द्वीप से उत्तर की ओर आसिया के दक्षिणी क्षेत्र में गए। वे पिसिदिया के अन्ताकिया शहर के एक आराधनालय में गए। जहाँ शास्त्र पढ़े जाने के बाद, पौलुस को एक रब्बी के रूप में बोलने के लिए आमंत्रित किया गया। उसने अपने संदेश की शुरुआत इस्राएल के इतिहास को बताने से की। इस्राएल के लोग एक उद्धारकर्ता की प्रतीक्षा कर रहे थे। पौलुस ने उन्हें दिखाया कि यह उद्धारकर्ता यीशु मसीह था। यीशु उन सभी का उद्धारकर्ता है जो विश्वास करते हैं कि परमेश्वर ने उसे मृतकों में से जीवित किया। मूसा की व्यवस्था लोगों को पाप करने से नहीं रोक सकती। लेकिन यीशु लोगों को क्षमा करते हैं, और उन्हें पाप और मृत्यु की शक्ति से मुक्त करते हैं। पौलुस ने स्पष्ट किया कि वह कैसे जानता था कि यह सच है। वह जानता था क्योंकि यीशु का शरीर मरने के बाद सड़ नहीं गया। यीशु जीवित है और उसके कई अनुयायियों ने उसे देखा था। पौलुस ने आराधनालय में यहूदियों से इस अद्भुत सत्य पर विश्वास करने का आग्रह किया।

* **Associated Passages:** ACT 13:13–ACT 13:41
* **Associated Articles:** रब्बी (ID: `182940@BiblicaStudyNotesKeyTerms`); साइप्रस (ID: `183006@BiblicaStudyNotesKeyTerms`); आसिया (ID: `183007@BiblicaStudyNotesKeyTerms`); पिसिदिया का अन्ताकिया (ID: `183008@BiblicaStudyNotesKeyTerms`); उद्धारकर्ता (ID: `183213@BiblicaStudyNotesKeyTerms`)

## प्रेरितों के काम 13:42–52 (id: 183748)

पिसिदिया के अन्ताकिया में कई लोग पौलुस का प्रचार सुनने के बाद यीशु का अनुसरण करने लगे। जो यहूदी पौलुस की शिक्षा से सहमत नहीं थे, वे क्रोध और ईर्ष्या से भर गए। वे यह नहीं मानते थे कि यीशु वह जीवन देते हैं, जिसे मृत्यु नष्ट नहीं कर सकती। वे यह नहीं मानते थे, कि वे भी यीशु के साथ अनंत जीवन प्राप्त कर सकते हैं। इसलिए पौलुस ने समझाया कि वह सुसमाचार गैर\-यहूदियों के साथ साझा करेगा। उन्होंने इस बारे में बात करने के लिए यशायाह की पुस्तक के वचनों का उपयोग किया। परमेश्वर हमेशा चाहते थे कि उनका प्रकाश और उद्धार सभी लोगों तक फैले। यीशु के यहूदी अनुयायी परमेश्वर का प्रकाश और उद्धार फैला रहे थे। उन्होंने यह तब किया जब उन्होंने अन्यजातियों के साथ यीशु का संदेश साझा किया। यहूदी धार्मिक अगुवों ने इतनी समस्याएं पैदा की कि पौलुस और बरनबास को वह जगह छोड़ने के लिए मजबूर होना पड़ा। लेकिन जो अन्ताकिया में यीशु का अनुसरण करने लगे थे पवित्र आत्मा उनके साथ था।

* **Associated Passages:** ACT 13:42–ACT 13:52
* **Associated Articles:** उद्धार (ID: `183090@BiblicaStudyNotesKeyTerms`); प्रकाश (ID: `183440@BiblicaStudyNotesKeyTerms`); अनन्त जीवन (ID: `183463@BiblicaStudyNotesKeyTerms`)

## प्रेरितों के काम 14:1–7 (id: 183749)

यीशु ने इस बारे में बात की थी कि कैसे लोग उनके बारे में दृढ़ता से असहमत होंगे (मत्ती 10:34–36\)। पौलुस और बरनबास के प्रचार के बाद इकुनियुम नगर में ऐसा हुआ। कुछ लोगों ने उनके संदेश पर विश्वास किया और दूसरों ने नहीं किया। लोग एक दूसरे के खिलाफ हो गए क्योंकि वे परमेश्वर की कृपा के बारे में जो विश्वास करते थे, उसमें मतभेद था। पौलुस और बरनबास खतरे में थे इसलिए वे यात्रा करते रहे। 

* **Associated Passages:** ACT 14:1–ACT 14:7
* **Associated Articles:** इकुनियुम  (ID: `183009@BiblicaStudyNotesKeyTerms`)

## प्रेरितों के काम 14:8–18 (id: 183750)

जब पौलुस ने लुस्त्रा में एक आदमी को चंगा किया तो उसके चारों ओर की भीड़ चकित हो गई। वे अन्यजाती थे जो झूठे देवताओं की उपासना करते थे। उन्होंने चमत्कार के कारण पौलुस और बरनबास की उपासना देवताओं के रूप में करने की कोशिश की। प्रेरित बहुत व्याकुल थे और लोगों को उनकी उपासना करने की अनुमति नहीं दी। पौलुस अक्सर यीशु के बारे में बात करते थे क्योंकि परमेश्वर ने अपने लोगों को उद्धारकर्ता भेजने का वादा किया था। उसने यह तब किया जब वह यहूदियों को उपदेश देता था। यहूदी इतिहास या यहूदी शास्त्रों के बारे में लुस्त्रा के यूनानी नहीं जानते थे। इसलिए पौलुस ने उन्हें अन्य तरीकों से उपदेश दिया। उसने परमेश्वर के बारे में सृष्टिकर्ता और सारे सृष्टि के प्रभु के रूप में बात की। पौलुस ने लुस्त्रा के लोगों से सच्चे और जीवित परमेश्वर की उपासना करने का आग्रह किया।

* **Associated Passages:** ACT 14:8–ACT 14:18
* **Associated Articles:** लुस्त्रा (ID: `183010@BiblicaStudyNotesKeyTerms`); सृष्टि (ID: `183091@BiblicaStudyNotesKeyTerms`); झूठे देवता (ID: `183178@BiblicaStudyNotesKeyTerms`)

## प्रेरितों के काम 14:19–28 (id: 183751)

पौलुस हाल ही में जिन नगरों में गया था, वहाँ से कुछ यहूदी उस पर हमला करने के लिए लुस्त्रा आए थे। वे सुसमाचार से नफरत करते थे। चूंकि पौलुस इसे बांटना बंद नहीं कर रहा था, उन्होंने उसे मारने की कोशिश की। लेकिन पौलुस नहीं मरा। वह और बरनबास दिरबे की यात्रा पर चले गए। फिर वे उन नगरों में लौट आए जहाँ उनके साथ बुरा व्यवहार किया गया था। वे उन लोगों से नहीं डरते थे जो उनका विरोध और उन पर हमला करते थे। वे पवित्र आत्मा द्वारा दिए गए कार्य को पूरा करने के लिए विश्वासयोग्य थे। उन्होंने नए विश्वासियों को कठिन समय का सामना करने पर भी विश्वासयोग्य बने रहना सिखाया। पौलुस ने कलीसिया के प्राचीनों को नए विश्वासियों के समुदायों की मदद के लिए चुना। वे कलीसियाओं को मजबूत होने और यीशु पर भरोसा बनाए रखने में मदद करेंगे। पौलुस और बरनबास फिर सीरिया के अन्ताकिया लौट आए। वहीं पर परमेश्वर ने उन्हें अन्यजातियों के पास जाने के लिए नियुक्त किया था। उन्होंने वहां की कलीसिया को बताया कि परमेश्वर अन्यजातियों के बीच क्या कर रहे थे। यहाँ पर यीशु के बारे में संदेश फैलाने की उनकी पहली यात्रा समाप्त हुई।

* **Associated Passages:** ACT 14:19–ACT 14:28
* **Associated Articles:** दिरबे (ID: `183011@BiblicaStudyNotesKeyTerms`); कलीसिया के प्राचीन  (ID: `183012@BiblicaStudyNotesKeyTerms`)

## प्रेरितों के काम 15:1–35 (id: 183752)

यीशु के अनुयायी किसी महत्वपूर्ण बात पर असहमत थे। कुछ यहूदियों ने सिखाया कि यीशु अन्यजातियों को तब तक नहीं बचाते जब तक वे मूसा की व्यवस्था का पालन नहीं करते। इसका मतलब था कि अन्यजाती पुरुषों को विश्वासी बनने के लिए खतना कराना पड़ेगा। यहूदी विश्वासियों का समुदाय इस मामले पर संघर्ष कर रहा था। वे एक साथ मिले और सभी को अपनी बात कहने की अनुमति दी। उन्होंने यह सुना कि गवाहों ने अन्यजातियों के बीच परमेश्वर के कार्य के बारे में क्या कहा। उन्होंने शास्त्रों का अध्ययन किया। पतरस, पौलुस और याकूब ने कहा कि अन्यजाती विश्वासियों को सभी यहूदी व्यवस्था का पालन करने की आवश्यकता नहीं है। उन्हें केवल मूसा की व्यवस्था के उन हिस्सों का पालन करने की आवश्यकता थी जो बाहरी लोगों के लिए थे। वे निर्देश लैव्यव्यवस्था के अध्याय 17 और 18 में हैं। यह कुछ ऐसा था जो अन्यजातियों के लिए करना कठिन नहीं था। इससे उन्हें यहूदियों के साथ परमेश्वर के परिवार में बहन और भाई के रूप में शांति से रहने में मदद मिलेगी। यरूशलेम के कलीसिया के अगुवों ने अपना निर्णय अन्ताकिया की कलीसिया को वापस भेज दिया। उन्होंने अन्य क्षेत्रों की कलीसियाओं को भी बताया। इस निर्णय ने अन्यजाती विश्वासियों को खुशी और आशा दी।

* **Associated Passages:** ACT 15:1–ACT 15:35
* **Associated Articles:** याकूब (ID: `183013@BiblicaStudyNotesKeyTerms`); खतना (ID: `183151@BiblicaStudyNotesKeyTerms`)

## प्रेरितों के काम 15:36–41 (id: 183753)

पौलुस और बरनबास ने अन्यजाती और यहूदी विश्वासियों के बीच शांति स्थापित करने में मदद की थी। फिर वे इस बात पर असहमत हो गए कि अगले यात्रा पर परमेश्वर का वचन बाँटने के लिए यूहन्ना मरकुस को साथ ले जाना चाहिए या नहीं। पौलुस और बरनबास के बीच असहमति खतना के बारे में असहमति जैसी नहीं थी। खतना के बारे में निर्णय सभी अन्यजाति विश्वासियों के लिए महत्वपूर्ण था कि वे यीशु का अनुसरण कैसे करेंगे। पवित्र आत्मा ने कलीसिया के अगुवों को यह निर्णय लेने में मदद की कि क्या करना है। मरकुस के बारे में निर्णय केवल पौलुस और बरनबास के बीच था। उन्होंने बहस की और फिर अलग हो गए। लेकिन पवित्र आत्मा ने दोनों पुरुषों के माध्यम से यीशु के संदेश को फैलाने का कार्य जारी रखा। पौलुस के पत्रियों से पता चला कि पौलुस, मरकुस और बरनबास बाद में फिर से मित्र बन गए। उन्होंने परमेश्वर के कलीसिया को मजबूत करने के लिए एक साथ कार्य करना जारी रखा।

* **Associated Passages:** ACT 15:36–ACT 15:41
* **Associated Articles:** पौलुस के पत्र (ID: `183014@BiblicaStudyNotesKeyTerms`)

## प्रेरितों के काम 16:1–10 (id: 183754)

यीशु के बारे में सुसमाचार बाँटने के लिए पौलुस की दूसरी यात्रा सीरिया के अन्ताकिया से शुरू हुई। पौलुस और सिलास ने गलातिया और फ्रूगिया का दौरा किया। उन्होंने कलीसियाओं को प्रोत्साहित किया और उन्हें मजबूत बनने में मदद की। उन्होंने यरूशलेम के अगुवों द्वारा अन्यजाती विश्वासियों के बारे में किए गए निर्णयों की सूचना दी। तीमुथियुस की स्थिति अलग थी क्योंकि तीमुथियुस अन्यजाती नहीं था। वह एक यहूदी था जिसका खतना नहीं किया गया था। यह बात उन आराधनालयों और यहूदी समूहों में समस्या पैदा कर सकती थी जहाँ वह पौलुस के साथ जाता था। यहूदी केवल तब ही तीमुथियुस को स्वीकार करेंगे और उसकी बात सुनेंगे यदि उसका खतना किया गया हो। इसलिए यीशु के बारे में यहूदियों को प्रचार करने के लिए उसका खतना किया गया। पवित्र आत्मा ने पौलुस और उसके साथियों का मार्गदर्शन किया और उन्हें कुछ क्षेत्रों में जाने से रोका। परमेश्वर ने पौलुस को एक दर्शन में स्पष्ट संदेश भेजा। पौलुस को एक पूरी तरह से नए स्थान पर सुसमाचार बाँटने के लिए जाना था। लूका पौलुस के साथ मकिदुनिया की यात्रा में शामिल हुए।

* **Associated Passages:** ACT 16:1–ACT 16:10
* **Associated Articles:** सीलास (ID: `183015@BiblicaStudyNotesKeyTerms`); गलातिया   (ID: `183016@BiblicaStudyNotesKeyTerms`); फ्रूगिया (ID: `183017@BiblicaStudyNotesKeyTerms`); तीमुथियुस (ID: `183018@BiblicaStudyNotesKeyTerms`); मकिदुनिया (ID: `183019@BiblicaStudyNotesKeyTerms`)

## प्रेरितों के काम 16:11–24 (id: 183755)

पौलुस और उनके साथी फिलिप्पी में उतरे। जहां भी पौलुस गए, उन्होंने सबसे पहले यहूदियों के साथ परमेश्वर का वचन बांटा। फिलिप्पी में यह एक प्रार्थना स्थल पर हुआ, न कि एक आराधनालय में। लुदिया नाम की एक स्त्री और उसके परिवार ने यीशु के बारे में पौलुस का संदेश माना। लुदिया ने पौलुस और उनके साथियों का अपने घर में स्वागत किया। एक और स्त्री पौलुस और उनके साथियों से प्रार्थना करने के रास्ते में मिली। वह एक दुष्ट आत्मा द्वारा ग्रसित थी। दुष्ट आत्मा उसे बताया करती थी कि भविष्य में क्या होगा। यह स्त्री एक दासी थी। वह उन पुरुषों द्वारा नियंत्रित थी जो उसके भविष्य के ज्ञान का उपयोग करके धन कमाते थे। पौलुस ने दुष्ट आत्मा को उस स्त्री से बाहर आने का आदेश दिया। इससे उसके मालिक नाराज हो गए। उन्होंने पौलुस और सिलास पर रोमी नियमों के खिलाफ शिक्षा देने के झूठे आरोप लगाए। भले ही वे दोषी नहीं थे,पर पौलुस और सिलास को सजा दी गई और काराग्रह में डाल दिया गया।

* **Associated Passages:** ACT 16:11–ACT 16:24
* **Associated Articles:** फिलिप्पी (ID: `183020@BiblicaStudyNotesKeyTerms`)

## प्रेरितों के काम 16:25–40 (id: 183756)

यीशु ने अपने अनुयायियों को चेतावनी दी थी कि उन्हें परेशानी का सामना करना पड़ेगा। लेकिन वे परेशानी का सामना करते हुए भी उसकी शांति पा सकते थे (यूहन्ना 16:33\)। पौलुस और सिलास ने गंभीर परेशानी का सामना किया और बुरी तरह से कोड़े खाने के बाद जेल में डाल दिए गए। फिर भी उन्होंने प्रार्थना की और परमेश्वर की स्तुति के गीत गाए। परमेश्वर ने कुछ ऐसा करके उत्तर दिया जो असंभव था। उन्होंने एक भूकंप भेजा और सभी कैदी मुक्त हो गए। दरोगा खुद को मारना चाहता था क्योंकि उसे लगा कि वे सभी भाग गए हैं। लेकिन पौलुस ने उसे रोका। फिर दरोगा और उसके परिवार ने यीशु के बारे में संदेश पर विश्वास किया। वे अपने पापों से मुक्त हो गए। दरोगा ने पौलुस और सिलास के साथ कैदियों के बजाय सम्मानित मेहमानों की तरह व्यवहार किया। उसके बाद फिलिप्पी के हाकिमों ने पौलुस और सिलास को मुक्त कर दिया। पौलुस ने समझाया कि वह और सिलास रोमी नागरिक थे। हाकिमों ने बिना मुकदमे के रोमी नागरिकों को दंडित करने के लिए माफी मांगी। फिलिप्पी में पौलुस और सिलास की परेशानी समाप्त हो गई। उन्होंने अपनी यात्रा जारी रखने से पहले लुदिया और विश्वासियों से फिर से मुलाकात की।

* **Associated Passages:** ACT 16:25–ACT 16:40
* **Associated Articles:** रोम (ID: `182941@BiblicaStudyNotesKeyTerms`)

## प्रेरितों के काम 17:1–15 (id: 183757)

थिस्स्लुनीके के आराधनालय में पौलुस ने यहूदियों और यूनानियों से बात की जो परमेश्वर की उपासना करते थे। उन्होंने यहूदियों के शास्त्रों का उपयोग करके दिखाया कि यीशु ही मसीह हैं। कुछ यहूदी और कई यूनानी पौलुस की बातों पर विश्वास करते थे। विश्वास करने वालों में से कुछ महिलाएँ भी थी, जो थिस्सलुनीके में अधिकार के पदों पर थीं। अन्य यहूदी पौलुस का विरोध करते थे। उन्होंने उन पर और उनके मित्रों पर कैसर की आज्ञा न मानने का आरोप लगाया। उन्होंने ऐसा इसलिए कहा क्योंकि पौलुस ने सिखाया कि यीशु कैसर से अधिक महत्वपूर्ण राजा हैं। पौलुस और सिलास को बिरीया भेज दिया गया। बिरीया के यहूदी शास्त्रों को बहुत अच्छी तरह से जानते थे। उन्होंने पौलुस की शिक्षा को ध्यान से सुना। उन्होंने समझा कि जो उसने कहा वह शास्त्रों से मेल खाता है। लेकिन थिस्सलुनीके के यहूदी पौलुस को ढूंढने बिरीया गए। वे चाहते थे कि वह यीशु के बारे में अन्य शहरों में शिक्षा देना बंद कर दें। पौलुस जब एथेंस चले गए तो वह अपने साथी सिलास और तीमुथियुस से अलग हो गए।

* **Associated Passages:** ACT 17:1–ACT 17:15
* **Associated Articles:** केसर (ID: `182928@BiblicaStudyNotesKeyTerms`); थिस्सलुनीका (ID: `183022@BiblicaStudyNotesKeyTerms`); बिरीया (ID: `183023@BiblicaStudyNotesKeyTerms`); एथेंस (ID: `183024@BiblicaStudyNotesKeyTerms`)

## प्रेरितों के काम 17:16–34 (id: 183758)

पौलुस ने यीशु की कहानी को अलग\-अलग लोगों को अलग\-अलग तरीकों से समझाया। उन्होंने अविश्वासी यहूदियों को एक तरीके से और अविश्वासी यूनानियों को दूसरे तरीके से समझाया। एथेंस में स्तोईकी और इपिकूरी दार्शनिकों को यहूदी इतिहास या यहूदी शास्त्रों का ज्ञान नहीं था। इसलिए पौलुस ने उनके साथ यूनानी दार्शनिकों और कवियों के शब्दों का उपयोग किया। उसने उस वेदी का भी उल्लेख किया जहां एथेंस में एक अनजाने ईश्वर की उपासना की जाती थी। उसने कहा कि उनका अनजाना ईश्वर वास्तव में वह परमेश्वर है जिसने पृथ्वी की रचना की। वह एकमात्र सच्चा परमेश्वर है और चाहता है कि हर कोई उसे खोजे और पाए। पौलुस ने प्रचार किया कि इस परमेश्वर ने यीशु को मृतकों में से जीवित किया। उसने समझाया कि यीशु पूरी दुनिया का न्याय निष्पक्ष रूप से करेंगे। पौलुस ने यूनानियों से मूर्तियों और झूठे देवताओं की उपासना बंद करने का आग्रह किया। पौलुस को सुनने वाले कुछ लोगों ने यीशु के बारे में उसने जो सिखाया उस पर विश्वास किया।

* **Associated Passages:** ACT 17:16–ACT 17:34
* **Associated Articles:** स्तोईकी (ID: `183025@BiblicaStudyNotesKeyTerms`); इपिकूरीयों  (ID: `183026@BiblicaStudyNotesKeyTerms`); वेदी (ID: `183179@BiblicaStudyNotesKeyTerms`)

## प्रेरितों के काम 18:1–17 (id: 183759)

कुरिन्थुस में, पौलुस ने दो नए दोस्त बनाए जिनका नाम अक्विला और प्रिस्किल्ला था। तीनों ने मिलकर काम किया और सेवा की। सिलास और तीमुथियुस फिर से कुरिन्थुस में पौलुस से मिले। आराधनालय के सरदार ने यीशु के बारे में पौलुस के संदेश पर विश्वास किया। लेकिन कुरिन्थुस के अन्य यहूदियों ने नहीं किया। इसलिए पौलुस ने घोषणा की कि वह अब गैर\-यहूदियों को उपदेश देगा। अन्य नगरों में पौलुस का विरोध करने वाले यहूदियों ने उसे खदेड़ दिया। लेकिन कुरिन्थुस में ऐसा नहीं हुआ। यीशु एक दर्शन के द्वारा पौलुस को दिखाई दिए। उस दर्शन का संदेश यह था कि पौलुस को कुरिन्थुस में रहकर काम करते रहना चाहिए। गल्लियो उस क्षेत्र का रोमी राज्यपाल था। उसे इस बात की परवाह नहीं थी कि पौलुस या यहूदी क्या मानते हैं या वे एक\-दूसरे के साथ कैसे व्यवहार करते हैं। लेकिन गल्लियो ने कहा कि पौलुस जो सिखाता है वह रोमी नियमों के खिलाफ नहीं है। इसलिए उसने पौलुस को उपदेश और शिक्षा जारी रखने की अनुमति दी।

* **Associated Passages:** ACT 18:1–ACT 18:17
* **Associated Articles:** कुरिन्थ (ID: `183027@BiblicaStudyNotesKeyTerms`); अक्विला और प्रिस्किल्ला (ID: `183028@BiblicaStudyNotesKeyTerms`)

## प्रेरितों के काम 18:18–28 (id: 183760)

कुरिन्थुस में लंबे समय तक काम करने के बाद, पौलुस प्रिस्किल्ला और अक्विला के साथ इफिसुस गया। इफिसुस के यहूदी नहीं चाहते थे कि पौलुस वहां से चला जाए। उसने वादा किया कि अगर परमेश्वर ने अनुमति दी तो वह वापस आएगा। फिर पौलुस सीरिया के अन्ताकिया लौट आया। यहाँ यीशु के संदेश को फैलाने की उसकी दूसरी यात्रा समाप्त हुई। कुछ समय बाद, पौलुस ने अपनी तीसरी यात्रा शुरू की। वह उन स्थानों पर वापस गया जहां वह पहले जा चुका था और वहां के विश्वासियों की मदद की। जब पौलुस यात्रा करता रहा, प्रिस्किल्ला और अक्विला इफिसुस में कलीसिया की मदद करने के लिए रुके रहे। फिर एक और शिक्षक जिसका नाम अपुल्लोस था, इफिसुस आया। उसने यीशु का संदेश फैलाया लेकिन यीशु के मार्ग को पूरी तरह से नहीं जानता था। प्रिस्किल्ला और अक्विला ने उसे सिखाया। एक शिक्षक के रूप में अपुल्लोस और भी अधिक मददगार बन गये। पौलुस ने कई कलीसियाओं की शुरुआत करके और उन्हें बढ़ने के लिए मदद करके महत्वपूर्ण काम किया। लेकिन उसने सारा काम अकेले नहीं किया। परमेश्वर की आत्मा उन सभी के माध्यम से काम करती है जो यीशु के बारे में सुसमाचार फैलाने के लिए तैयार हैं।

* **Associated Passages:** ACT 18:18–ACT 18:28
* **Associated Articles:** इफिसुस (ID: `183029@BiblicaStudyNotesKeyTerms`); अपुल्लोस (ID: `183030@BiblicaStudyNotesKeyTerms`)

## प्रेरितों के काम 19:1–22 (id: 183761)

इस्राएल के बाहर यहूदी समुदायों में यूहन्ना बपतिस्मा देनेवाले की शिक्षा फैल चुकी थी। इफिसुस के पास पौलुस को यूहन्ना के चेलों का एक समूह मिला। पौलुस ने उन्हें यीशु की पूरी कहानी बताई। उन्होंने यीशु पर विश्वास किया और पवित्र आत्मा प्राप्त किया। पौलुस ने इफिसुस के आराधनालय में भी यीशु और उसके राज्य की पूरी कहानी बताई। कुछ यहूदियों ने विश्वास किया। अन्य लोगों ने यीशु के मार्ग के बारे में झूठ कहा। परमेश्वर ने पौलुस के माध्यम से लोगों को चंगा किया और उन्हें दुष्ट आत्माओं से मुक्त किया। ये चमत्कार जादू से बहुत अलग थे। कुछ लोगों ने यीशु के नाम का उपयोग जादू के उपकरण के रूप में करने की कोशिश की। यह काम नहीं किया और वे घायल हो गए। इफिसुस में विश्वासियों ने जादू का उपयोग करना बंद कर दिया, भले ही इसका मतलब धन खोना था। उन्होंने यह इसलिए किया क्योंकि उन्होंने यीशु को प्रभु के रूप में स्वीकार किया। उन्होंने समझा कि यीशु का पूरी तरह से अनुसरण करने के लिए उन्हें जादू को ना कहना होगा। पौलुस ने दो साल तक इफिसुस में यहूदी और यूनानी विश्वासियों को सिखाया। फिर वह लगभग वहां से जाने के लिए तैयार था। कई स्थान थे जिन्हें वह देखना चाहता था, जिनमें रोम भी शामिल था।

* **Associated Passages:** ACT 19:1–ACT 19:22
* **Associated Articles:** रोम (ID: `182941@BiblicaStudyNotesKeyTerms`); युहन्ना बपतिस्मा देनेवाला (ID: `183474@BiblicaStudyNotesKeyTerms`)

## प्रेरितों के काम 19:23–41 (id: 183762)

यीशु का मार्ग लोगों के धन का उपयोग करने के तरीके में बदलाव लाता है। इससे विश्वासियों के लिए समस्याएं उत्पन्न हो सकती हैं। इफिसुस में, विश्वासियों ने जादू के बारे में पोथियाँ खरीदना बंद कर दिया और जो उनके पास थे उन्हें जला दिया। उन्होंने झूठे देवताओं की मूर्तियों पर पैसा खर्च करना बंद कर दिया। मूर्तियाँ बनाने वाले कारीगर चिंतित थे कि वे उन्हें बेच नहीं पाएंगे। दिमेत्रियुस नामक एक सुनार ने गुस्साए लोगों की भीड़ का नेतृत्व किया। वे चाहते थे कि उनके क्षेत्र के लोग केवल देवी अरतिमिस की उपासना करें। इस तरह वे उसकी मूर्तियाँ बेचकर पैसा कमा सकते थे। पौलुस के मित्रों ने खतरनाक भीड़ में जाने से उसे रोका। उन्हें इफिसुस छोड़ने से पहले परेशानी के रुकने का इंतजार करना पड़ा।

* **Associated Passages:** ACT 19:23–ACT 19:41
* **Associated Articles:** अरतिमिस (ID: `183031@BiblicaStudyNotesKeyTerms`)

## प्रेरितों के काम 20:1–12 (id: 183763)

पौलुस विश्वासियों, उनके समुदायों और कलीसियाओं के लिए बहुत अधिक परवाह करते थे जिन्हें उन्होंने शुरू करने में मदद की थी। वह देखना चाहते थे कि वे कैसे हैं। अपनी तीसरी यात्रा पर पौलुस कई स्थानों पर वापस गए जहाँ वे पहले जा चुके थे। पौलुस त्रोआस में विश्वासियों के एक समूह को शिक्षा दे रहे थे। ऐसा माना जाता है कि विश्वासी यूतुखुस भी गुलाम था। वह खिड़की से गिर गया और मर गया। पौलुस ने उसे यीशु की सामर्थ से वापस जीवित कर दिया। इससे विश्वासियों को बहुत सांत्वना मिली। दास परमेश्वर के परिवार के गहरे प्रेम किए गए सदस्य थे। 

* **Associated Passages:** ACT 20:1–ACT 20:12

## प्रेरितों के काम 20:13–38 (id: 183764)

पौलुस ने इफिसुस की कलीसिया के प्राचीनों को प्रोत्साहित किया और उन्हें अंतिम निर्देश दिए। उसे पता था कि वह उन्हें फिर कभी नहीं देखेगा। सभी बहुत दुखी थे। पौलुस ने इफिसुस में कलीसिया को सिखाने और नेतृत्व करने में लंबा समय बिताया था। यह पौलुस को चिंतित करता था, की अन्य शिक्षक आएंगे और यीशु के सच्चाई के खिलाफ कई बातें सिखाएंगे। । उसने इन शिक्षकों को भेड़ियों के समान बताया। इफिसुस के कलीसिया के प्राचीनों को चरवाहों के समान होना था। उन्हें विश्वासियों की रक्षा ऐसे करनी थी जैसे एक चरवाहा भेड़ियों से भेड़ों की रक्षा करता है। उन्हें यह यीशु के बारे में सच्चाई के प्रति विश्वसयोग्य रहकर करना था। पौलुस ने कलीसिया की देखभाल के लिए परमेश्वर पर भरोसा किया। पवित्र आत्मा ने पौलुस को चेतावनी दी कि वह जहां भी यात्रा करेगा, उसे खतरे का सामना करना पड़ेगा। पवित्र आत्मा उसे फिर से यरूशलेम वापस ले गया। पौलुस ने खुद पर हुए बुरे व्यवहार के लिए चिंता नहीं की। वह केवल अपने प्रभु यीशु की आज्ञा का पालन करने की परवाह करता था।

* **Associated Passages:** ACT 20:13–ACT 20:38
* **Associated Articles:** चरवाहा (ID: `183172@BiblicaStudyNotesKeyTerms`)

## प्रेरितों के काम 21:1–16 (id: 183765)

कई अलग\-अलग शहरों में पौलुस और विश्वासियों ने एक\-दूसरे की बहुत परवाह की। विश्वासियों ने अपने घर पर पौलुस का स्वागत किया जब वह यरूशलेम वापस यात्रा कर रहा था। अलविदा कहना पीड़ादायक था। उन्हें नहीं पता था कि वे कभी एक\-दूसरे को फिर से देख पाएंगे या नहीं। सोर और कैसरिया के विश्वासियों ने पौलुस को उस खतरे के बारे में चेतावनी दी जो उसका इंतजार कर रहा था। उन्होंने उसे अपनी यात्रा जारी न रखने का आग्रह किया। लेकिन पौलुस यीशु के लिए मुसीबतों और कष्टों का सामना करने के लिए तैयार था। यहाँ उसकी तीसरी यात्रा समाप्त हुई।

* **Associated Passages:** ACT 21:1–ACT 21:16
* **Associated Articles:** कैसरिया (ID: `183032@BiblicaStudyNotesKeyTerms`); सोर और सीदोन (ID: `183369@BiblicaStudyNotesKeyTerms`)

## प्रेरितों के काम 21:17–26 (id: 183766)

अन्यजाती विश्वासियों के बारे में पौलुस के विवरण ने यरूशलेम में कलीसिया के अगुवों को बहुत आनन्दित किया। यरूशलेम में कलीसिया एक कठिन सवाल का सामना कर रही थी। क्या यहूदी जो मानते थे कि यीशु ही मसीहा हैं, उन्हें मूसा की व्यवस्था का पालन करते रहना चाहिए? यरूशलेम में, हजारों यहूदी जो यीशु का अनुसरण करते थे, वे अभी भी मूसा की व्यवस्था का पालन करते थे। इन यहूदी विश्वासियों में से कई सोचते थे कि पौलुस इसके खिलाफ थे। वे सोचते थे कि पौलुस ने अन्य स्थानों पर यहूदियों को यहूदी व्यवस्था का पालन न करने की शिक्षा दी। यह वह नहीं था जो पौलुस सिखाते थे। पौलुस ने सिखाया कि यीशु में विश्वास ही लोगों को परमेश्वर के परिवार का हिस्सा बनाता है। पौलुस मूसा की व्यवस्था का विरोध नहीं किया। प्राचीनों ने पौलुस से सार्वजनिक रूप से यह दिखाने के लिए कहा। उन्हें उम्मीद थी कि ऐसा करने से यरूशलेम के यहूदी विश्वासियों को पौलुस को स्वीकार करने में मदद मिलेगी।

* **Associated Passages:** ACT 21:17–ACT 21:26

## प्रेरितों के काम 21:27–40 (id: 183767)

पौलुस को पहले ही चेतावनी दी गई थी कि यरूशलेम में यहूदी उसे गिरफ्तार करेंगे। आसिया के कुछ यहूदियों ने उसे मंदिर में देखा जहां पौलुस कार्य कर रहा था। ये यहूदी विशासी नहीं थे। उन्होंने पौलुस के बारे में झूठ बोला। उन्होंने उस पर यहूदी व्यवस्था और मंदिर के खिलाफ बोलने और कार्य करने का आरोप लगाया। एक बड़ी भीड़ इकट्ठी हो गई और नगर में कोलाहल मचा दिया। रोमी सरदार अपने सैनिकों के साथ आया। वह कोलाहल को रोकना और फिर से व्यवस्था लाना चाहता था। वह सरदार समझ नहीं पा रहा था कि क्या हुआ था। उसने सोचा कि पौलुस एक मिस्री विद्रोही है। पौलुस के लिए, यह भ्रम एक अवसर था। यीशु ने पौलुस को एक दर्शन में बताया था कि बोलते रहो और चुप मत रहो। पौलुस ने वही किया।

* **Associated Passages:** ACT 21:27–ACT 21:40

## प्रेरितों के काम 22:1–30 (id: 183768)

भीड़ केवल तब शांत हुई जब पौलुस ने इब्रानी भाषा (इब्रानी) में बोलना शुरू किया। यह भाषा यहूदियों के बीच आम थी लेकिन रोमी सैनिकों के लिए आम बात नहीं थी। पौलुस ने बताया कि वह हमेशा यहूदी व्यवस्था का अध्ययन और पालन करने के लिए कितना प्रतिबद्ध रहा है। एक समय वह भीड़ की तरह ही था जो उसे नुकसान पहुंचाने की कोशिश कर रही थी। उसने विश्वासियों को नुकसान पहुंचाने की बहुत कोशिश की थी। लेकिन जब मसीहा ने उसे दर्शन दिया, तो पौलुस ने यीशु से प्रार्थना करना शुरू कर दिया। उसके सारे पाप माफ कर दिए गए और उसका बपतिस्मा हुआ। बाद में यीशु ने उसे चेतावनी दी कि यरूशलेम के यहूदी उसके संदेश को स्वीकार नहीं करेंगे। इसलिए यीशु ने पौलुस को अन्य राष्ट्रों में यहूदी मसीहा के बारे में बताने के लिए भेजा। जब पौलुस ने यह कहा तो भीड़ बहुत क्रोधित हो गई। वे फिर से चिल्लाने लगे। उन्हें लगा कि पौलुस खतरनाक है। उनका मानना ​​था कि वह उनकी यहूदी जीवनशैली को नष्ट करना चाहता था। बिना मुकदमे के एक रोमी नागरिक को नुकसान पहुंचाना व्यवस्था के खिलाफ था। जब रोमी सरदार को पता चला कि पौलुस एक रोमी नागरिक है, तो वह चिंता में पड़ गया। उन्होंने पौलुस को जंजीरों में डाल दिया था और उसे लगभग कोड़े मारे थे। दल के सरदार को आश्चर्य हुआ कि पौलुस एक रोमी नागरिक है। वह यहूदी लोगों और पौलुस के बीच की समस्या को समझना चाहता था।

* **Associated Passages:** ACT 22:1–ACT 22:30
* **Associated Articles:** अराम (ID: `183328@Unknown`)

## प्रेरितों के काम 23:1–35 (id: 183769)

पौलुस का मानना था कि परमेश्वर ने यीशु को मृतकों में से जीवित किया था। वह यह भी मानता था कि परमेश्वर सभी लोगों को मृतकों में से जीवित करेंगे। सदूकी और फरीसी महासभा में इस बात पर असहमत थे कि लोग मृतकों में से जीवित होंगे। वे इस बारे में आपस में इतना लड़ने लगे कि दल के सरदार ने बैठक को रोक दिया। पौलुस ने कहा था कि वह यरूशलेम में मरने के लिए तैयार था। कुछ यहूदियों ने उसे मारने की योजना बनाई। लेकिन पौलुस के मरने का समय अभी नहीं आया था। परमेश्वर ने पौलुस के भांजे और रोमी सेना का उपयोग करके उसे बचाया। खतरे से दूर की यात्रा पौलुस को यरूशलेम से कैसरिया ले गई।उसे तब तक जेल में रखा गया जब तक कि उस पर मुकदमा नहीं चलाया गया। पौलुस जानता था कि उसे यीशु के बारे में सच्चाई को साहसपूर्वक बोलते रहना चाहिए। एक दर्शन में यीशु ने पौलुस से कहा था कि वह यह कार्य रोम में करेगा।

* **Associated Passages:** ACT 23:1–ACT 23:35
* **Associated Articles:** फरीसी (ID: `182944@BiblicaStudyNotesKeyTerms`); सदूकियों (ID: `182952@BiblicaStudyNotesKeyTerms`)

## प्रेरितों के काम 24:1–27 (id: 183770)

पौलुस ने यहूदी धार्मिक अगुवों द्वारा लगाए गए आरोपों का विरोध किया। पौलुस एक विश्वसयोग्य यहूदी थे जो यहूदी शास्त्रों में विश्वास करते थे। लेकिन पौलुस और यहूदी अगुवों के बीच यहूदी जीवनशैली के तरीकों को लेकर असहमति थी। पौलुस यीशु के मार्ग का अनुसरण करते थे और धार्मिक अगुवे ऐसा नहीं करते थे। यह ऐसा विवाद नहीं था जिसे रोमी सरकार को न्याय करने की आवश्यकता थी। पौलुस ने रोमी राज्यपाल फेलिक्स को यीशु के संदेश के साथ चुनौती दी। उन्होंने समझाया कि यीशु के अनुयायियों को कैसे जीना चाहिए। उन्होंने आने वाले न्याय के बारे में बात की। फेलिक्स ने पौलुस के साथ अच्छा व्यवहार किया लेकिन उन्हें रिहा नहीं किया। पौलुस के प्रति निष्पक्ष होना फेलिक्स के लिए महत्वपूर्ण नहीं था। वह धन चाहता था और यहूदी अगुवों पर एक एहसान करना चाहता था।

* **Associated Passages:** ACT 24:1–ACT 24:27

## प्रेरितों के काम 25:1–27 (id: 183771)

फेलिक्स के बाद फेस्तुस नए गवर्नर बने। पौलुस के लिए चीजें नहीं बदलीं। फेस्तुस चाहते थे कि उनके शासन क्षेत्र में शांति बनी रहे और कोई परेशानी न हो। इसलिए उन्होंने यहूदी अगुवों को खुश करने के लिए पौलुस के मामले का उपयोग किया। पौलुस के खिलाफ आरोपों का कोई आधार नहीं था। पौलुस ने यरूशलेम में कोई परेशानी पैदा नहीं की थी और न ही किसी यहूदी या रोमी नियमों को तोड़ा था। लेकिन फेस्तुस ने उसे रिहा नहीं किया। महायाजक और अन्य यहूदी अगुवों ने पौलुस को मारने की योजना बनाई। फेस्तुस यह सुनिश्चित नहीं करने वाले थे कि पौलुस को न्याय मिले। इसलिए पौलुस ने कैसर से अपने मामले का न्याय करने की मांग की। फेस्तुस ने पौलुस को रोम में कैसर के पास भेजने पर सहमति व्यक्त की। लेकिन पहले, फेस्तुस ने राजा अग्रिप्पा को पौलुस के मामले के बारे में बताया। यह हेरोदस अग्रिप्पा द्वितीय थे।

* **Associated Passages:** ACT 25:1–ACT 25:27
* **Associated Articles:** हेरोद अग्रिप्पा द्वितीय (ID: `183033@BiblicaStudyNotesKeyTerms`)

## प्रेरितों के काम 26:1–32 (id: 183772)

पौलुस को अग्रिप्पा के साथ यीशु के बारे में सच्चाई बाँटने का अवसर दिया गया था। उन्होंने स्पष्ट रूप से बात की क्योंकि अग्रिप्पा यहूदी तरीकों को समझता था। पौलुस ने समझाया कि उन्होंने इस्राएल के परमेश्वर और उनके व्यवस्था का पालन करने की बहुत कोशिश की थी। उन्होंने यीशु के अनुयायियों पर हमला करने और उन्हें दंडित करने के लिए अपनी सारी ताकत लगा दी थी। परन्तु फिर पौलुस के सामने यीशु प्रकट हुए। यीशु मारे जाने के बाद फिर से जीवित हो गए थे। यह वही कहानी थी जो पौलुस ने अग्रिप्पा को सुनाई। यीशु से मिलने के बाद पौलुस पूरी तरह बदल गए। उसके बाद, उन्होंने इस्राएल की आशा के बारे में बात करने के लिए अपनी सारी ताकत लगा दी। सैकड़ों वर्षों से इस्राएल ने प्रतीक्षा और आशा की थी कि परमेश्वर मसीहा को भेजेंगे। यीशु ही मसीहा हैं। वह पापों को क्षमा करते हैं। वह लोगों को शैतान की शक्ति से दूर और परमेश्वर की ओर मोड़ते हैं। जो कोई भी यीशु पर विश्वास करता है वह परमेश्वर के लोगों का हिस्सा होगा। यीशु में विश्वास करने के बाद लोगों का जीवन यह दर्शाता है कि उन्होंने पाप से मुंह मोड़ लिया है। पौलुस ने जो कुछ भी सिखाया वह यहूदी शास्त्रों की शिक्षाओं से मेल खाता था। मसीहा मृतकों में से पहले जी उठे। और भविष्य में सभी लोग मृतकों में से जी उठेंगे। फेस्तुस को लगा कि पौलुस पागल है जो इस तरह की बातें कर रहा है। पौलुस शांतिप्रिय तरीके से अग्रिप्पा से आग्रह किया कि वह विश्वास करें कि यीशु ही मसीहा हैं। अग्रिप्पा ने पौलुस की शिक्षाओं पर विश्वास नहीं किया। लेकिन उन्हें नहीं लगा कि पौलुस किसी अपराध के दोषी हैं। वह पौलुस को रिहा कर सकते थे। लेकिन परमेश्वर की अन्य योजनायें थीं कि पौलुस रोम में यीशु के बारे में और संदेश बांटे।

* **Associated Passages:** ACT 26:1–ACT 26:32

## प्रेरितों के काम 27:1–44 (id: 183773)

यह पौलुस की चौथी यात्रा की शुरुआत थी। यह उनकी पहली तीन यात्राओं से अलग थी। इस बार वह वहां गए जहां रोमी सैनिक उन्हें ले गए। फिर भी वह जहां भी गए, यीशु के बारे में सुसमाचार ही बांटा। समुद्र के रास्ते रोम की यात्रा तेज हवाओं के साथ शुरू हुई जो जहाज के खिलाफ चल रही थीं। पौलुस ने जहाज के सूबेदार को खतरे के बारे में चेतावनी दी। एक भयानक तूफान आया और नाविक जहाज को नियंत्रित नहीं कर सके। एक दर्शन में, एक स्वर्गदूत ने पौलुस से कहा कि वह रोम में कैसर से बात करेगा। पौलुस ने सभी को स्पष्ट कर दिया कि परमेश्वर तूफानों से अधिक शक्तिशाली हैं। परमेश्वर उन्हें समुद्र में मरने से बचाएंगे। लेकिन उन्हें बचने के लिए एक साथ रहना होगा। नाविकों को भागने की कोशिश नहीं करनी चाहिए। कैदियों को मारा नहीं जाना चाहिए। उन्हें तूफान से बचने की ताकत पाने के लिए सभी को भोजन करना चाहिए। सभी सुरक्षित रूप से पास के किनारे पर पहुंचे। यहां तक कि जब पौलुस ने खतरे का सामना किया तो भी वह अपनी जान की चिंता नहीं कर रहे थे। उन्होंने परमेश्वर पर भरोसा किया और परमेश्वर का काम करना जारी रखा।

* **Associated Passages:** ACT 27:1–ACT 27:44
* **Associated Articles:** समुद्र (ID: `182966@BiblicaStudyNotesKeyTerms`)

## प्रेरितों के काम 28:1–16 (id: 183774)

द्वीप के लोग बहुत मित्रतापूर्ण स्वाभाव के थे लेकिन एक जहरीले सांप ने पौलुस पर हमला किया। यहूदियों के लिए, सांप बुराई का प्रतीक थे। लेकिन सांप ने पौलुस को नुकसान नहीं पहुंचाया। पौलुस यीशु के माध्यम से जीवन का संदेश फैला रहे थे। बुराई यीशु के जीवन को नहीं रोक सकी और न ही पौलुस को परमेश्वर का काम करने से रोक सकी। इसके बजाय, पौलुस ने द्वीप पर कई लोगों को चंगा किया। पौलुस की चौथी यात्रा रोम में समाप्त हुई। वहां यीशु के अनुयायियों के समुदाय ने पौलुस का स्वागत किया। रोम में सैनिकों ने पौलुस के साथ अच्छा व्यवहार किया। पौलुस अभी भी कैदी थे लेकिन लोग उनसे मिल सकते थे। उसे यीशु के बारे में सिखाने की अनुमति थी।

* **Associated Passages:** ACT 28:1–ACT 28:16

## प्रेरितों के काम 28:17–31 (id: 183775)

जहाँ भी पौलुस यात्रा करते थे, सबसे पहले वे यहूदी लोगों से मिलते थे। उसने रोम में भी ऐसा ही किया। लेकिन कुछ समय बाद, यहूदी उनके उपदेश को सुनना नहीं चाहते थे। यीशु ने पौलुस को सभी लोगों के साथ परमेश्वर का वचन बांटने का विशेष कार्य दिया था। इसलिए पौलुस ने अपने घर आने वाले सभी लोगों को परमेश्वर के राज्य की घोषणा की। रोम उस समय के सबसे शक्तिशाली राज्य की राजधानी थी। फिर भी पौलुस ने बिना किसी डर के एक अलग राज्य के बारे में प्रचार किया। उसने परमेश्वर के राज्य के बारे में निडर होकर बात की।

* **Associated Passages:** ACT 28:17–ACT 28:31

