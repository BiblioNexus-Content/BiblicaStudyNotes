# Study Notes (Biblica)

## License Information

**Study Notes (Biblica)** is based on and adapted from: _Biblica Study Notes_, [Biblica Inc.](https://www.biblica.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version (created `2025-10-17`) is provided under the same license.



--------------------------------

## मीका 1:1–3:12 (id: 368986)

उत्तरी राज्य के नगर और शहरने सामरिया के उदाहरण का अनुसरण किया। दक्षिणी राज्य के नगर और शहर ने यरूशलेम के उदहारण का अनुसरण किया।

उसी प्रकार, प्रत्येक राज्य के लोग अपने अगुवों के उदाहरण का अनुसरण करते थे। उनके अगुवों में शासक, राजा, भविष्यद्वक्ता, न्यायाधीश और याजक शामिल थे।

सामरिया, यरूशलेम, और अगुवों ने परमेश्वर की प्रजा को जो अच्छा है उससे घृणा करना सिखाया। उन्होंने उन्हें बुराई से प्रेम करना सिखाया। उन्होंने उन्हें झूठे देवताओं की उपासना करना सिखाया, बजाय इसके कि वे एकमात्र परमेश्वर की उपासना करें।

उन्होंने परमेश्वर के लोगों को लूटने, धोखा देने और अधिक मदिरा पीने की शिक्षा दी। उन्होंने उन्हें जरूरतमंद लोगों के साथ बुरा व्यवहार करने की शिक्षा दी। भविष्यद्वक्ताओं को परमेश्वर के सन्देश सुनाने की अपेक्षा पैसा कमाने की अधिक परवाह थी। याजकों ने लोगों को मूसा की व्यवस्था सिखाने की तुलना में पैसे कमाने की अधिक परवाह करी।

न्यायाधीश अपने निर्णय सही और न्यायपूर्ण आधार पर नहीं लेते थे। वे निर्णय इस आधार पर लेते थे कि किसने उन्हें पैसे दिए। ये सभी बातें परमेश्वर के लोगों के जीवन जीने के तरीके के विरुद्ध थीं। सीनै पर्वत की वाचा में परमेश्वर ने अपने लोगों को जीवन जीने के उनके तरीके सिखाए थे।

अगुवे और लोग जानते थे कि परमेश्वर ने उनके साथ वाचा बांधी थी। वे जानते थे कि परमेश्वर धैर्यवान हैं। लेकिन उन्होंने परमेश्वर के धैर्य का उपयोग पाप करते रहने के लिए बहाने के रूप में किया।

मीका ने उत्तरी और दक्षिणी राज्यों के लोगों और अगुवों से बात की। उन्होंने उन्हें उन सभी गलतियों के बारे में बताया जो वे कर रहे थे। उन्होंने परमेश्वर के न्याय के संदेशों को कविताओं के रूप में बांटा। प्रभु के आत्मा ने उन्हें उनके विरुद्ध बोलने के लिए साहसी बनाया। यह पवित्र आत्मा हैं।

मीका ने घोषणा करी कि क्या होगा क्योंकि परमेश्वर के लोग पाप करते रहे। परमेश्वर उनके खिलाफ न्याय लाएंगे। सामरिया और उत्तरी राज्य को अश्शूर द्वारा नष्ट कर दिया जाएगा। यरूशलेम और दक्षिणी राज्य को बाबेल द्वारा नष्ट कर दिया जाएगा।

* **Associated Passages:** MIC 1:1–MIC 3:12
* **Associated Articles:** पाप (ID: `183089@BiblicaStudyNotesKeyTerms`); परमेश्वर (ID: `183093@BiblicaStudyNotesKeyTerms`); कविता (ID: `183098@BiblicaStudyNotesKeyTerms`); परमेश्वर (ID: `183120@BiblicaStudyNotesKeyTerms`); न्याय  (ID: `183127@BiblicaStudyNotesKeyTerms`); वाचा (ID: `183131@BiblicaStudyNotesKeyTerms`); झूठे देवता (ID: `183178@BiblicaStudyNotesKeyTerms`); परमेश्वर के लोग  (ID: `183196@Unknown`); सीनै पहाड़ की वाचा (ID: `183222@BiblicaStudyNotesKeyTerms`); राजा (ID: `183224@BiblicaStudyNotesKeyTerms`); केवल परमेश्वर की आराधना करो (ID: `183226@BiblicaStudyNotesKeyTerms`); याजक (ID: `183227@BiblicaStudyNotesKeyTerms`); मूसा का कानून (ID: `183229@BiblicaStudyNotesKeyTerms`); पवित्र आत्मा (ID: `183282@BiblicaStudyNotesKeyTerms`); नबी (ID: `183310@BiblicaStudyNotesKeyTerms`); जरूरतमंद लोग (ID: `183312@BiblicaStudyNotesKeyTerms`); न्यायी  (ID: `183314@BiblicaStudyNotesKeyTerms`); यरूशलेम (ID: `183358@BiblicaStudyNotesKeyTerms`); उत्तरी राज्य (ID: `183373@BiblicaStudyNotesKeyTerms`); दक्षिणी राज्य (ID: `183374@BiblicaStudyNotesKeyTerms`); सामरिया (ID: `183383@BiblicaStudyNotesKeyTerms`); अश्शुर  (ID: `183387@BiblicaStudyNotesKeyTerms`); बाबेल  (ID: `183392@BiblicaStudyNotesKeyTerms`); न्याय के संदेश (ID: `183428@BiblicaStudyNotesKeyTerms`); मीका (ID: `183470@BiblicaStudyNotesKeyTerms`)

## मीका 4:1–5:15 (id: 368987)

मीका ने अन्तिम दिनों के बारे में आशा का संदेश बांटा। इसका एक हिस्सा यशायाह 2:2–4 में दर्ज आशा के संदेश के समान था। यह उस समय के बारे में था जब परमेश्वर के लोग परमेश्वर की आराधना और आज्ञा पालन करेंगे। इसका अर्थ था कि वे पूरी तरह से सीनै पर्वत की वाचा के प्रति विश्वासयोग्य होंगे। वे ऐसा इसलिए कर पाएंगे क्योंकि परमेश्वर भी कुछ करेंगे। परमेश्वर उन सभी चीजों को हटा देंगे जो उन्हें उनकी आराधना और आज्ञा पालन से रोकती थीं।

आशा का संदेश उस समय के बारे में था जब परमेश्वर सदा के लिए राजा के रूप में शासन करेंगे। इसका अर्थ यह था कि हर कोई यह स्वीकार करेगा कि परमेश्वर के पास उनके द्वारा रचित सभी चीजों पर पूर्ण अधिकार है। सभी राष्ट्रों के लोग उनके मार्गों को सीखेंगे और उनका अनुसरण करेंगे।

आशा का संदेश बैतलहम के एक शासक के बारे में भी था। इसका अर्थ था कि शासक दाऊद के वंश से था। इसका अर्थ था कि वे परमेश्वर की दाऊद के साथ की गई वाचा का हिस्सा थे।

शासक परमेश्वर के लोगों का चरवाहा होंगे। वे परमेश्वर के लोगों को उन शत्रुओं से बचायेंगे जो उन पर आक्रमण करते हैं। वे उन्हें शांति प्रदान करेंगे।

यहूदी इस आशा के संदेश को मसीहा के बारे में एक भविष्यद्वाणी के रूप में समझने लगे। नए नियम के लेखकों ने इसे यीशु के बारे में भविष्यद्वाणी के रूप में समझा (मत्ती 2:6\)।

* **Associated Passages:** MIC 4:1–MIC 5:15
* **Associated Articles:** शांति (ID: `183105@BiblicaStudyNotesKeyTerms`); वंशावली  (ID: `183114@BiblicaStudyNotesKeyTerms`); चरवाहा (ID: `183172@BiblicaStudyNotesKeyTerms`); सीनै पहाड़ (ID: `183221@Unknown`); भविष्यवाणी (ID: `183293@BiblicaStudyNotesKeyTerms`); यीशु के बारे में भविष्यवाणियाँ (ID: `183294@BiblicaStudyNotesKeyTerms`); बेतलेहेम (ID: `183336@BiblicaStudyNotesKeyTerms`); दाऊद (ID: `183343@Unknown`); दाऊद के साथ वाचा (ID: `183360@BiblicaStudyNotesKeyTerms`); यहूदी (ID: `183397@BiblicaStudyNotesKeyTerms`); मसीहा (ID: `183421@BiblicaStudyNotesKeyTerms`); नया नियम (ID: `183422@BiblicaStudyNotesKeyTerms`); अंतिम दिन (ID: `183430@BiblicaStudyNotesKeyTerms`)

## मीका 6:1–7:20 (id: 368988)

व्यवस्थाविवरण 30:19 में मूसा ने कहा था कि आकाश और पृथ्वी साक्षी थे। वे सीनै पर्वत की वाचा के लिए साक्षी थे।

भजन संहिता 50 एक न्यायालय का वर्णन करता है जहाँ आकाश और पृथ्वी साक्षी थे। वे परमेश्वर की प्रजा के विरुद्ध साक्षी थे क्योंकि उन्होंने वाचा तोड़ी थी।

मीका के संदेशों में, परमेश्वर ने अपने लोगों से ऐसे बात की जैसे वे न्यायलय में हों। उन्होंने पृथ्वी को अपने लोगों के खिलाफ गवाह के रूप में बुलाया। वे सीनै पर्वत की वाचा के प्रति विश्वासयोग्य न होने के लिए परीक्षण में थे। परमेश्वर ने समझाया कि उन्होंने अपने लोगों के प्रति कुछ भी गलत नहीं किया। परमेश्वर ने इसे सिद्ध करने के लिए इस्राएल के अतीत के उदाहरणों का उपयोग किया।

परमेश्वर नें अपने लोगों के विरुद्ध कई बातों के लिए आरोप लगाए। उन्होंने झूठ बोला, हत्या की और राजा ओम्री और अहाब की बुरी प्रथाओं का पालन किया। वे परमेश्वर के साथ अपने वाचा को नहीं समझते थे और न ही उसका पालन करते थे। यह बात उनके उस तरीके से स्पष्ट थी जिस तरह उन्होंने परमेश्वर की आराधना करने के बारे में बात की। वे नहीं समझते थे कि बलिदान और भेंटों का क्या उद्देश्य था। वे सोचते थे कि सन्तानों का बलिदान उनके पाप की समस्या को दूर कर देगा।

परमेश्वर ने यह स्पष्ट कर दिया कि उन्हें इस बात की चिंता है कि उनके लोग दूसरों के साथ कैसा व्यवहार करते हैं। उन्हें इस बात की अधिक चिंता थी, न कि इस बात की कि वे कौन से पशु बलिदान करते हैं या कौन सा भोजन अर्पित करते हैं। वे चाहते थे कि वे न्याय के साथ कार्य करें, दया दिखाएं और विनम्र बनें।

परमेश्वर ने यह भी स्पष्ट किया कि पाप की समस्या कैसे दूर की जाएगी। यह लोगों के किसी कार्य के कारण दूर नहीं होगी। परमेश्वर स्वयं उन बुरे कार्यों को मिटा देंगे जो उन्होंने किए थे। केवल परमेश्वर ही इतने सामथर्यवान हैं कि वे लोगों पर बुराई और पाप की सामर्थ को रोक सकें। बुराई को मिटाना और पापों को समुद्र की गहराई में फेंकना चित्र हैं। ये चित्र परमेश्वर द्वारा पाप क्षमा करने के हैं।

अपने लोगों के पाप के कारण परमेश्वर का क्रोध उन पर बहुत तीव्र था। फिर भी उनका क्रोध सदा के लिए नहीं रहता। उनका विश्वासयोग्य प्रेम सदा के लिए रहता है। परमेश्वर अपने लोगों के प्रति अपने विश्वासयोग्य प्रेम के कारण पापों को क्षमा करते हैं। अपने प्रेम के कारण परमेश्वर अब्राहम के परिवार की वंशावली के साथ अपनी वाचा के प्रति विश्वासयोग्य बने रहे।

* **Associated Passages:** MIC 6:1–MIC 7:20
* **Associated Articles:** स्वर्ग (ID: `183095@BiblicaStudyNotesKeyTerms`); हत्या (ID: `183117@BiblicaStudyNotesKeyTerms`); अब्राहम (ID: `183137@BiblicaStudyNotesKeyTerms`); बलिदान (ID: `183150@BiblicaStudyNotesKeyTerms`); बच्चों का बलि (ID: `183158@Unknown`); इस्राएल  (ID: `183174@BiblicaStudyNotesKeyTerms`); क्षमा करना (ID: `183175@BiblicaStudyNotesKeyTerms`); मूसा (ID: `183194@BiblicaStudyNotesKeyTerms`); सीनै पहाड़ (ID: `183221@BiblicaStudyNotesKeyTerms`); दया (ID: `183236@BiblicaStudyNotesKeyTerms`); अहाब (ID: `183378@BiblicaStudyNotesKeyTerms`); परमेश्वर का क्रोध  (ID: `183394@BiblicaStudyNotesKeyTerms`)

